<!DOCTYPE html>
<html class="no-js" lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
	<meta charset="UTF-8">
	<meta name="viewport" content="width=device-width, initial-scale=1">
	<title>29) Antonino Pulvirenti - BAnt</title>
	<script>(function(d,e){d[e]=d[e].replace("no-js","js");})(document.documentElement,"className");</script>
	<meta name="description" content="">
	<link rel="preconnect" href="https://fonts.gstatic.com" crossorigin>
	<link rel="dns-prefetch" href="//fonts.googleapis.com">
	<link rel="dns-prefetch" href="//fonts.gstatic.com">
	<link rel="stylesheet" href="https://fonts.googleapis.com/css?family=Open+Sans:400,400i,700">

	<link rel="stylesheet" href="/css/style.css">
	

	<link rel="shortcut icon" href="/favicon.ico">
		
</head>
<body class="body">
	<div class="container container--outer">
		<header class="header">
	<div class="container header__container">
		
	<div class="logo">
		<a class="logo__link" href="/" rel="home">
			<div class="logo__item logo__imagebox">
					<img class="logo__img" src="/images/bantlogoheader.png">
				</div>
		</a>
	</div>
		
<nav class="menu">
	<button class="menu__btn" aria-haspopup="true" aria-expanded="false" tabindex="0">
		<span class="menu__btn-title" tabindex="-1">Menu</span>
	</button>
	<ul class="menu__list">
		<li class="menu__item">
			<a class="menu__link" href="/">
				
				<span class="menu__text">Home</span>
				
			</a>
		</li>
		<li class="menu__item">
			<a class="menu__link" href="/categories/i-presidenti/">
				
				<span class="menu__text">I Presidenti</span>
				
			</a>
		</li>
		<li class="menu__item">
			<a class="menu__link" href="/categories/gli-allenatori/">
				
				<span class="menu__text">Gli Allenatori</span>
				
			</a>
		</li>
		<li class="menu__item">
			<a class="menu__link" href="/categories/schizzi/">
				
				<span class="menu__text">Schizzi</span>
				
			</a>
		</li>
		<li class="menu__item">
			<a class="menu__link" href="/categories/miscellanea/">
				
				<span class="menu__text">Miscellanea</span>
				
			</a>
		</li>
		<li class="menu__item">
			<a class="menu__link" href="/categories/tutorial/">
				
				<span class="menu__text">Tutorial</span>
				
			</a>
		</li>
		<li class="menu__item">
			<a class="menu__link" href="/chisono/">
				
				<span class="menu__text">chi sono</span>
				
			</a>
		</li>
	</ul>
</nav>

	</div>
	<link rel="icon" href="//localhost:1313/favicon.ico">

</header>
		<div class="wrapper flex">
			<div class="primary">
			
<main class="main" role="main">
	<article class="post">
		<header class="post__header">
			<h1 class="post__title">29) Antonino Pulvirenti</h1>
			
		</header>
		
	<figure class="post__thumbnail thumbnail">
		
		<img class="thumbnail__image" src="/posts/presidenti/29pulvirentiantonino/pulvirentiantonino.png" alt="29) Antonino Pulvirenti">
		
	</figure><div class="content post__content clearfix">
			<p>Mi chiamo Antonino Pulvirenti e la mia storia alla guida del Calcio Catania, per la condotta schizofrenica che l’ha contraddistinta, somiglia ad una trasposizione in salsa calcistica delle vicende del dottor Jekyll e del signor Hyde.</br>
Quando, nel 2004, rilevai la società dai <a href="/posts/presidenti/28gaucciriccardo/" target="_blank" rel="noopener">Gaucci</a> ero sulla cresta dell’onda.
Avevo 42 anni e avevo già fatto fortuna differenziando i miei affari: due hotel di lusso a Taormina, una catena di hard-discount e soprattutto la compagnia aerea “low-cost” Wind-Jet. Un impero da 300 milioni di euro di fatturato annuo che arruolava 1500 dipendenti.</br>
Mentre la mia carriera da imprenditore decollava, mi facevo le ossa nel calcio.</br>
Cominciai da Belpasso nel 1995, dove oltre ai primi supermercati, acquistai la squadra locale, che giocava in Eccellenza.</p>
<p>Nel 1998 acquistai l&rsquo;Acireale Calcio, che militava in C1 ma annaspava in un mare di debiti.
Fu allora che cominciò la collaborazione con il mio futuro braccio destro, <a href="https://it.wikipedia.org/wiki/Pietro_Lo_Monaco" target="_blank" rel="noopener">Pietro Lo Monaco</a>.
Originario di Torre Annunziata, Lo Monaco aveva alle spalle modeste carriere di giocatore e allenatore, tutte vissute in Sicilia, ed era stato protagonista  da dirigente di alcune stagioni brillanti fra Brescia e Udine.</p>
<p>Con lui decisi di compiere il grande salto comprando il Catania, che avrei già voluto nel 2000, quando la famiglia Massimino preferì cedere ai Gaucci, dai quali raccolsi il testimone imitando inizialmente pure il loro modello gestionale.<br>
Rinunciai a quasi tutti i giocatori sotto contratto, attingendo dall’Acireale, che intanto stavo dismettendo, per rimpolpare la rosa.<br>
Anche il tecnico arrivò dalla società granata. Si chiamava <a href="https://it.wikipedia.org/wiki/Maurizio_Costantini" target="_blank" rel="noopener">Maurizio Costantini</a> e non aveva grande esperienza. Alla piccola colonia acese formata da sei o sette giocatori, fra cui spiccava il figliol prodigo <a href="https://it.wikipedia.org/wiki/Orazio_Russo" target="_blank" rel="noopener">Orazio Russo</a>, Lo Monaco aggiunse alcune promesse pescate all’estero o nelle categorie minori, come ad esempio <a href="https://it.wikipedia.org/wiki/Fabio_Caserta" target="_blank" rel="noopener">Fabio Caserta</a>, e tante vecchie glorie buone per portare entusiasmo fra i tifosi che si interrogavano sulle potenzialità della nuova società.<br>
Arrivano gli attaccanti <a href="https://it.wikipedia.org/wiki/Marco_Ferrante_(calciatore)" target="_blank" rel="noopener">Marco Ferrante</a> e <a href="https://it.wikipedia.org/wiki/Davor_Vugrinec" target="_blank" rel="noopener">Davor Vugrinec</a>, il difensore <a href="https://it.wikipedia.org/wiki/Salvatore_Fresi" target="_blank" rel="noopener">Salvatore Fresi</a>, il centrocampista <a href="https://it.wikipedia.org/wiki/Johan_Walem" target="_blank" rel="noopener">Johan Walem</a>, mentre della vecchia guardia rimasero solo <a href="https://it.wikipedia.org/wiki/Eddy_Baggio" target="_blank" rel="noopener">Eddy Baggio</a> e <a href="https://it.wikipedia.org/wiki/Christian_Kanyengele" target="_blank" rel="noopener">Christian Kanyengele</a>.<br>
Dichiarammo alla stampa che il nostro programma era andare in A in tre anni, ma volevamo bruciare le tappe, anche perché il <em>gap</em> economico fra i due maggiori campionati si stava allargando, con tutte le complicazioni del caso.<br>
La squadra però stentò fin dall’inizio. Gli innesti più prestigiosi si rivelarono anche i più viziati, svogliati, rissosi e inconcludenti e finirono per contendersi settimanalmente la palma del peggiore in campo.
A gennaio servì una rivoluzione per non rischiare di essere invischiati nella lotta per non retrocedere. Lo Monaco corresse il tiro puntando soprattutto su prestiti da società di A. Una politica che andava contro il nostro credo ma che ci permise di portare in rossazzurro giocatori di sicuro affidamento come il brasiliano <a href="https://it.wikipedia.org/wiki/Fernando_Menegazzo" target="_blank" rel="noopener">Fernando Menegazzo</a>, l’ancora acerbo <a href="https://it.wikipedia.org/wiki/Graziano_Pell%C3%A8" target="_blank" rel="noopener">Graziano Pellè</a>, il promettente attaccante <a href="https://it.wikipedia.org/wiki/Matteo_Serafini" target="_blank" rel="noopener">Matteo Serafini</a>. Arrivano anche il terzino <a href="https://it.wikipedia.org/wiki/Cristian_Silvestri" target="_blank" rel="noopener">Cristian Silvestri</a> e la punta brasiliana <a href="https://it.wikipedia.org/wiki/Jeda" target="_blank" rel="noopener">Jedaias Capucho Neves, detto Jeda</a>.<br>
L’esperienza del nuovo tecnico <a href="https://it.wikipedia.org/wiki/Nedo_Sonetti" target="_blank" rel="noopener">Nedo Sonetti</a> fece il resto e conquistammo una tranquilla salvezza.</p>
<p>Il primo anno ci servì da insegnamento e nel secondo cambiammo politica.<br>
Dopo trattative lunghe e laboriose mettemmo a segno colpi importantissimi.<br>
Dal Perugia tornò <a href="https://it.wikipedia.org/wiki/Giuseppe_Mascara" target="_blank" rel="noopener">Giuseppe Mascara</a> e arrivò il mediano <a href="https://it.wikipedia.org/wiki/Davide_Baiocco" target="_blank" rel="noopener">Davide Baiocco</a>, per l’attacco trapiantammo in rossazzurro il tridente dell’Arezzo, formato da <a href="https://it.wikipedia.org/wiki/Gionatha_Spinesi" target="_blank" rel="noopener">Gionatha Spinesi</a>, <a href="https://it.wikipedia.org/wiki/Roberto_De_Zerbi" target="_blank" rel="noopener">Roberto De Zerbi</a> e <a href="https://it.wikipedia.org/wiki/Umberto_Del_Core" target="_blank" rel="noopener">Umberto Del Core</a>, cui si aggiunse il confermato <a href="https://it.wikipedia.org/wiki/Orazio_Russo" target="_blank" rel="noopener">Orazio Russo</a>. Dal Cagliari neopromosso acquistammo l’estroso portiere <a href="https://it.wikipedia.org/wiki/Armando_Pantanelli" target="_blank" rel="noopener">Armando Pantanelli</a>.<br>
Una squadra forte e ben assortita che affidammo a <a href="https://it.wikipedia.org/wiki/Pasquale_Marino" target="_blank" rel="noopener">Pasquale Marino</a>, tecnico giovane, inesperto, ma promettente, che conosceva benissimo l’ambiente avendo giocato col Catania in CND e in C2. <br>Inoltre aveva già vinto nelle categorie minori con Paternò e Foggia e veniva da un buon campionato di B con l’Arezzo.</p>
<p>La stagione fu esaltante, anche se iniziò con qualche problema di assetto e di continuità.
D’altra parte le avversarie erano toste: c’erano Torino e Atalanta, abituate alla massima serie e l’<em>outsider</em> Mantova, che non perse la prima partita solo all&rsquo;ultima giornata i andata.
Noi però eravamo la squadra più spumeggiante e stazionammo regolarmente in zona promozione. Dopo la vittoria esterna sul campo dell’Atalanta (1-2) e quella nel match di ritorno con il Mantova, un esaltante 3-0 che restituì ai virgiliani l’identico passivo che ci avevano inflitto all’andata, festeggiamo addirittura il primato e sembravano ormai avviati al trionfo.<br>
Le cose però si complicarono per un calo nell’ultima parte del torneo che costrinse a giocarci tutto all’ultima giornata, quando per evitare la coda dei play-off e mantenere la seconda posizione che garantiva il ritorno A dopo ben 23 anni servì battere l’Albinoleffe, guidato da Emiliano Mondonico, che guarda caso era sulla panchina della Cremonese il 25 giugno 1983.<br>
Anche stavolta soffrimmo ma alle date da ricordare si aggiunse il 28 maggio 2006, giorno in cui Spinesi e Del Core piegarono la resistenza dei lombardi che avevano tenuto in equilibrio la partita fino all’inizio della ripresa.</p>
<p>Riportammo così il Catania fra le grandi persino in anticipo rispetto ai piani, un’impresa che coronò la lenta rinascita cominciata dopo la terribile estate del 1993.</p>
<div>
<img src="lomonacopietro.png" alt="Pietro Lo Monaco visto da BAnt (2021)"  /><figcaption>Pietro Lo Monaco</figcaption>
</div>
<p>L’impatto con la massima serie faceva paura, anche se il campionato italiano non era più competitivo come negli anni ‘80: le partecipanti erano ben 20 e non più 16 e non c’erano più limiti al tesseramento degli stranieri comunitari. Per salvarsi occorreva evitare gli ultimi tre posti.<br>
Puntammo sull’equilibrio di squadra e non sui nomi, contando anche sulla continuità.<br>
Marino restò in panchina, rinunciammo a Roberto De Zerbi in attacco ma arrivò <a href="https://it.wikipedia.org/wiki/Giuseppe_Colucci" target="_blank" rel="noopener">Giuseppe Colucci</a>, uno dei pochi nuovi innesti ad avere esperienza ai massimi livelli.<br>
Poi tanti giocatori provenienti dalle categorie inferiori o stranieri, catapultati in Serie A sperando di valorizzarli e garantirci qualche plus-valenza futura.<br>
Ecco allora in rossazzurro il mediano <a href="https://it.wikipedia.org/wiki/Mariano_Izco" target="_blank" rel="noopener">Mariano Izco</a>, l’attaccante giapponese <a href="https://it.wikipedia.org/wiki/Takayuki_Morimoto" target="_blank" rel="noopener">Takayuki Morimoto</a>, il centrocampista <a href="https://it.wikipedia.org/wiki/Marco_Biagianti" target="_blank" rel="noopener">Marco Biagianti</a> e l’esperto attaccante <a href="https://it.wikipedia.org/wiki/Giorgio_Corona" target="_blank" rel="noopener">Giorgio Corona</a>, mai stato in A.<br>
Ci aspettavamo una stagione di sofferenza, eppure l’avvio fu esaltante: si partì vincendo a Cagliari proprio con un gol di Giorgio Corona, che bagnò così il proprio esordio nella massima serie a 32 anni, poi fu un crescendo.<br>
Al “Massimino” vincevamo spesso e volentieri e anche fuori casa ci facevamo rispettare, tanto che, complici le penalizzazioni per lo scandalo Calciopoli che rallentano alcune big, al giro di boa eravamo quarti.</p>
<p>Poi, improvvisamente tutto svanì.</p>
<p>Il giocattolo andò in frantumi il 2 febbraio 2007, giorno del derby perso in notturna al “Massimino” con il Palermo.<br>
La gara fu interrotta più volte per le intemperanze dei nostri tifosi. La polizia non seppe gestire la folla, partirono dei lacrimogeni che scatenarono la reazione ancora più violenta dei più scalmanati. Dalla curva nord gli scontri si spostarono nella vicina Piazza Spedini che si trasformò nel teatro di una guerriglia insensata.<br>
Poi il dramma: l’ispettore <a href="https://it.wikipedia.org/wiki/Filippo_Raciti" target="_blank" rel="noopener">Filippo Raciti perse la vita</a>, secondo la verità giudiziaria accertata anni dopo, a causa di un’emorragia interna provocata dall’impatto con un sottolavello sradicato dai servizi igienici dello stadio e lanciatogli contro da due ragazzi, Daniele Micale e Antonino Speziale.<br>
Fu la fine del sogno.<br>
Il calcio italiano venne immediatamente rivoluzionato con disposizioni restrittive per l’accesso agli impianti, a cominciare dall’imposizione di biglietti nominativi e sistemi di prefiltraggio agli ingressi.<br>
A ben pensarci le avvisaglie non erano mancate. La curva nord, cuore pulsante del tifo rossazzurro, negli ultimi anni era cresciuta fino a diventare una massa incontrollabile.<br>
Già nel derby di andata con il Messina le intemperanze di alcuni teppisti, capaci di fingere un malore per attirare in una trappola un poliziotto, poi uscito in barella e sanguinante, erano costate due turni di squalifica. Le voci di possibili nuove, eclatanti manifestazioni di violenza giravano fra i tifosi, ma furono bollate come millanteria di qualche esaltato.<br>
La squadra sbandò dopo che la giustizia sportiva inflisse una condanna esemplare: otto turni di squalifica del campo, da giocare per di più a porte chiuse.
Tradotto significava che non avremmo più giocato in casa per tutta la stagione.<br></p>
<p>Il girone di ritorno si trasformò in un calvario, nonostante io e Lo Monaco scegliemmo un profilo basso, parlando il meno possibile e collaborando senza condizioni con le istituzioni. Sul campo le sconfitte arrivarono una dopo l’altra e all’ultima di campionato arrivammo con l’acqua alla gola. Per uscire in extremis dalla zona retrocessione occorreva battere il Chievo sul neutro di Bologna, perché le altre concorrenti ipoteticamente raggiungibili avevano impegni “facili”, sia pure contro formazioni più forti ma demotivate.<br>
A complicare le cose le assenze pesanti di Caserta e Spinesi. L’unico aspetto positivo era che la federazione aveva premiato la nostra buona condotta permettendo l’ingresso del pubblico nelle ultime due gare in campo neutro, la prima delle quali aveva fruttato un punto pesante contro il Milan.<br>
La partita fu uno spareggio anomalo, in cui avevamo un solo risultato a disposizione, perché al Chievo bastava pareggiare per restarci davanti.<br>
La gara fu equilibrata e ad altissima tensione. Nel primo tempo Pantanelli salvò il risultato in un paio di occasioni. Nella ripresa la svolta arrivò dai protagonisti che non ti aspetti, i subentranti dalla panchina. Prima Fausto Rossini, oggetto misterioso per tutta la stagione, imbeccato da Giorgio Lucenti ci portò in vantaggio di testa, poi il giovane centrale Mauro Minelli mise al sicuro il risultato sugli sviluppi di un calcio di punizione.<br>
L’incubo, almeno sul piano sportivo, svanì così.<br>
Fu una vera e propria impresa resa possibile soprattutto dalla forza del gruppo che fece di tutto per non dilapidare un patrimonio conquistato così faticosamente sul campo.</p>
<p>Finito l’esilio anelavamo soprattutto alla normalità, anche se l’inizio della nuova stagione non sembrò andare nella giusta direzione.<br>
All’esordio del nuovo torneo il neotecnico Silvio Baldini colpì con la classica pedata nel sedere il collega del Parma a seguito di un diverbio. Non certo il gesto ideale per riconquistare almeno l’oblio, dopo una stagione passata a schivare gli attacchi della stampa nazionale. Pian piano poi i fatti del campo recuperarono la loro centralità. L’obiettivo rimase la salvezza e sembrò a portata di mano grazie ad un buon rendimento interno. Tuttavia a cavallo dei due gironi cominciò un’involuzione che ci costrinse al cambio in panchina. Prendemmo Walter Zenga, un passato glorioso fra i pali, ma pochissima esperienza come allenatore, almeno in Italia.<br>
Ci sarebbe bastato fare il nostro dovere in casa per scongiurare il rischio retrocessione e contro la Reggina ci fu persino la possibilità di guadagnare la salvezza matematica, invece cademmo rovinosamente in casa (1-2) condannandoci ad un altro finale al cardiopalma.<br>
All’ultima di campionato serviva un punto per spuntarla sull’Empoli, ma c’era da affrontare la Roma che sperava ancora in un miracoloso scudetto e andò presto in vantaggio.<br>
Solo quando da Parma arrivò la notizia del vantaggio dell’Inter che significava addio ai sogni giallorossi, le maglie degli ospiti si allentarono. A cinque minuti dalla fine fu il funambolico uruguaiano Jorge Martinez a mettere dentro il pallone della seconda salvezza consecutiva.</p>
<p>L’obiettivo di un campionato tranquillo sembrò concretizzarsi nel 2008-’09, quando tornammo ad avere un minimo di continuità tecnica, con Zenga che ricominciò da dove aveva lasciato. Certo il gioco non che proponeva non era spumeggiante, ma i risultati arrivavano, sia pure spesso di misura. Costruimmo così un cammino sereno che raggiunse un picco stellare nei derby di Sicilia: i cugini rosanero furono piegati sia all’andata, al “Massimino” (3-1) che, soprattutto, al ritorno, con un 4-0 impreziosito dalla memorabile rete di Mascara realizzata da centrocampo con un gesto follemente lucido, peraltro ripetuto in quel di Udine pochi giorni dopo.<br>
La legittima speranza dei tifosi di godersi un finale da mina vagante restò delusa e la stagione si chiuse con sconfitte in serie che affievolirono gli entusiasmi, insieme all’inatteso addio di Zenga che preferì sedersi proprio sulla meglio retribuita panchina del Palermo.</p>
<p>Per il Catania comunque il viaggio in A continuava, e questo era ciò che contava. Nel frattempo vide la luce il nostro nuovo quartier generale del Catania: il “Torre del Grifo Village”, un centro sportivo dotato di tutti i comfort e ideale per far crescere le giovanili. Un progetto concepito da Pietro Lo Monaco, che fin dal suo arrivo lo aveva presentato come una garanzia per un futuro della società. In effetti, in una terra dove le carenze infrastrutturali sono da sempre una zavorra allo sviluppo, la costruzione di Torre del Grifo fu forse il nostro più grande merito, pur con la complessa gestione che una cattedrale del genere comportava.<br>
Il nostro mantra restava quello di dover mantenere la massima categoria per poter progettare il futuro, mentre i tifosi cominciarono a sperare di poter pensare più in grande, alzando l’asticella delle ambizioni.<br>
Io, di tanto in tanto, non nascondevo di puntare ad una futura partecipazione ad una Coppa Europea, mentre Lo Monaco preferiva parlare sempre e comunque della salvezza come scudetto e del centro sportivo come più importante di qualunque colpo di mercato.<br>
Dopo tutto questi erano i ruoli che ci eravamo dati: io quello del Presidente tifoso e discreto, lui quello di parafulmine nei momenti difficili. Lo Monaco si prendeva la responsabilità delle scelte impopolari e del gravoso compito di trasformare i miei soldi in risultati.</p>
<p>L’inizio della stagione 2009-’10 fu da brividi.<br>
Dopo l’addio di Zenga Lo Monaco azzardò troppo puntando su Gianluca Atzori, digiuno di esperienze ad alto livello, e sul talento inesploso Morimoto per l’attacco. La squadra paradossalmente produceva più gioco che nella stagione precedente, ma palesava una inaccettabile vulnerabilità, tanto da scivolare in fondo alla classifica. Poco prima del giro di boa, inevitabile, arrivò la svolta tecnica.<br>
Salutato Atzori accogliemmo il ben più carismatico Sinisa Mihajlovic, un tecnico che sapeva ottenere il massimo dai suoi uomini e lo dimostrò subito. Si vinse a Torino contro la Juventus e in casa contro il Bologna, poi Lo Monaco pose rimedio ai propri errori portando in rossazzurro l’attaccante argentino Maxi Lopez.. Il suo impatto sulla Serie A fu più che felice, firmò infatti una serie di gol decisivi per tirarci fuori dalle sabbie mobili della zona retrocessione. Trovato un equilibrio la squadra centrò una comoda salvezza impreziosita da successi clamorosi, fra i quali spicca il 3-1 inflitto all’Inter prossimo a vincere campionato, Coppa Italia e Champions League.</p>
<p>Partito Mihajlovic, per la stagione 2010-’11 la squadra fu affidata a Marco Giampaolo, un profilo che si discostava da quelli cui Lo Monaco ci aveva abituato. Si trattava infatti di un tecnico che frequentava da un po’ la massima serie e da cui ci si aspettava da un momento all’altro il salto di qualità. Nonostante questo, l’inizio di stagione non fu agevole, con la squadra che arrancava senza riuscire a digerire il credo calcistico del tecnico.<br>
Sul fronte del mercato Lo Monaco sfruttava sempre di più i suoi contatti sudamerica e continuava a portare in rossazzurro soprattutto argentini. Non tutti sconosciuti, come il Portiere Mariano Andujar e il centrocampista Adrian Ricchiuti, ma tutte scommesse, anche se ragionate. Giovani promettenti, quindi incognite, giocatori avanti con l’età e con poca o nessuna esperienza in Europa, per esempio, Matias Silvestre, Nicolas Spolli, Ezequiel Carboni o, ancora, talenti la cui carriera è stata rallentata da gravi infortuni o rendimento incostante, primo fra tutti il delizioso fantasista Pablo Barrientos. Sfortuna volle che Giampaolo non trovasse il giusto feeling con la squadra, così, a fine girone di andata, sebbene navigassimo ancora a distanza di sicurezza dalla zona retrocessione, arrivò puntuale il cambio in panchina, con un colpo a sorpresa: arrivò Diego Simeone, sanguigno ex giocatore di Inter e Lazio e allenatore emergente.
A dire la verità con lui il gioco del Catania continuò a lasciare a desiderare, l’ingrediente in più portato dal “Cholo” fu la grinta, quella che non può mai mancare nella corsa alla salvezza. Pian piano la squadra si assestò e tornò a navigare in acque tranquille. D’altra parte ormai avevamo una piccola selezione argentina, con in più un cecchino infallibile sulle punizioni: Francesco Lodi.<br>
Ci regalammo più di una soddisfazione, come ad esempio il pareggio in rimonta a tempo scaduto guadagnato sul campo della Juventus, proprio grazie a Gomez e a una punizione di Lodi, e soprattutto l’approdo sereno nel porto della quinta salvezza consecutiva.</p>
<p>Tutto bene dunque, anche se a fine stagione ancora una volta perdemmo la guida tecnica. Ci serviva quindi di un nuovo allenatore adatto alla piazza, senza troppe pretese economiche e capace di divertire.<br>
L’identikit si concretizzò nel volto pulito di un altro ex campione: Vincenzo Montella, che a differenza dei suoi predecessori doveva ancora iniziare la gavetta. Protagonista solo di imprese nel settore giovanile della Roma, e passato sulla panchina della squadra capitolina per cause fortuite, mi venne consigliato dalla presidentessa giallorossa Rossella Sensi. Ambizioso e motivato, Montella accettò perché Catania stava conquistandosi la fama di piazza ideale per la crescita degli allenatori e perché, inutile nasconderlo, nessun’altra proposta arrivò all’indirizzo del ex bomber, che voleva a tutti i costi essere ai nastri di partenza della Serie A 2011-’12.<br>
Meglio così per noi, che ben presto ci trasformammo nel “piccolo Barcellona”, grazie alla passione di Montella per il tiki-taka, moda sdoganata dal club azul-grana che a questi tempi vinceva tutto grazie al culto del possesso palla predicato dal tecnico Guardiola. Serenità, spensieratezza e solidità di un gruppo che lavorava insieme ormai da diverse stagioni ci fecero vivere una stagione appassionante che rischiava di diventare perfetta visto che la qualificazione alla UEFA Europa League ad un certo punto era portata di mano. Svanì per un brusco calo nel finale di stagione.</p>
<p>A fine stagione scoppiò fragorosa la guerra fra me e Lo Monaco, con il quale il rapporto era in crisi da un po’. Cominciammo a mandarci segnali a mezzo stampa finché la lite non esplose evidente e, dopo qualche tentativo di riconciliazione, l’AD salutò e se ne andò non prima di aver rivendicato a gran voce i propri meriti, dipingendomi come un mero finanziatore dei suoi progetti tecnico-sportivi che tante soddisfazioni (e introiti) avevano fruttato a me e al Catania. Una sola dote Lo Monaco mi riconobbe: la furbizia.<br>
Ostentai sicurezza e affidai prontamente la poltrona di Amministratore Delegato a <a href="https://it.wikipedia.org/wiki/Sergio_Gasparin" target="_blank" rel="noopener">Sergio Gasparin</a>, che aveva fatto bene in quel di Messina, ma anche alla Sampdoria, oltre ad avere modi ben più raffinati di Lo Monaco, tanto da è vero che instaurò subito un buon rapporto con la stampa, finora tenuta sempre a debita distanza.<br>
Lavorò bene anche sul mercato. Manco a dirlo Montella scappò via appena concluso il campionato, voglioso di capitalizzare la credibilità guadagnata che lo portò sulla panchina della Fiorentina.</p>
<p>Il Catania 2012-’13 lo affidammo allora a <a href="https://it.wikipedia.org/wiki/Rolando_Maran" target="_blank" rel="noopener">Rolando Maran</a>, che aveva sfiorato una miracolosa promozione in A con il Varese, senza smantellare il gruppo portato in alto da Montella.<br>
Un segnale di discontinuità arrivò dal bilancio, che per la prima volta nel dopo Gaucci fece registrare un passivo di qualche milione di euro. Investimenti lungimiranti, orientati a garantire al Club un futuro sempre più roseo, assicurai.<br>
Sul campo le cose continuarono ad andare bene, e ogni residuo dubbio venne fugato.
La stagione filò via sulla falsariga della precedente e ci divertimmo come e più di prima, eguagliando persino il miglior piazzamento della nostra storia, vecchio ormai di quasi mezzo secolo: arrivammo infatti all’ottavo posto con tanto di record di punti.</p>
<p>A questo punto la mossa più facile sarebbe stata dare continuità
Scelsi tutt’altra direzione.<br>
Rassicurato dall’ottima annata, spiegai che occorreva non fossilizzarsi in un modus operandi da troppo tempo uguale a se stesso.<br>
Qualcuno storse il naso, ma il credito guadagnato in tanti anni di successi mi garantiva un bonus di credibilità.<br>
In Serie A il Catania non era più ospite occasionale, ma inquilino fisso da ben sette stagioni.
Dopo decenni di storia tormentata il Catania sembrava aver trovato la sua dimensione fra le grandi.<br>
Era solo un&rsquo;illusione.<br>
Il mio cambio di rotta era quanto meno avventato. La logica del buon padre di famiglia predicata da Lo Monaco lasciò il posto a qualcosa di diverso, in cui la logica era la grande assente.</p>
<p>Il segnale inequivocabile della mia propensione all&rsquo;autodistruzione arrivò con il benservito a Gasparin, sostituito da Pablo Cosentino, un nome che diceva poco o niente al grande pubblico.
I più attenti lo ricordarono come involontario comprimario nella drammatica disavventura di Diego Armando Maradona, che nel 2000 aveva rischiato di morire di <em>overdose</em> proprio a casa del neo plenipotenziario dirigente etneo.<br>
Cosentino in realtà era noto nell’ambiente come procuratore e curava gli interessi di numerosi atleti in forza al Catania, ma mai aveva fatto il dirigente.<br>
La piazza finì per accettare il passo che sembrava avventato, fiduciosa nella mia capacità di scegliere i miei collaboratori.</p>
<div>
<img src="cosentinopablo.png" alt="Pablo Cosentino visto da BAnt"  /><figcaption>Pablo Cosentino</figcaption>
</div>
<p>I campanelli di allarme suonavano sempre più forti, ma difesi tutte le mie scelte senza esitazione, soprattutto difesi Cosentino, definendolo una risorsa. Lo difesi anche quando uno dei suoi (ex) assistiti, Barrientos, si presentò alla vigilia della chiusura del calciomercato annunciando l’intenzione di accettare una misteriosa offerta proveniente dal Qatar, strappando così un adeguamento del contratto.<br>
Fu solo la prima anomalia che feci passare per ordinaria amministrazione.<br>
Poi ci pensò il campo ad emettere la propria sentenza con la retrocessione in B, culmine di un campionato in cui l’epilogo raramente è sembrato poter essere diverso.</p>
<p>Minimizzando gli effetti di questo evento disastroso, “che può capitare” e promettendo un’immediata riscossa, feci digerire alla piazza la conferma di Cosentino, che a sua volta cominciò con la scelta discutibile di confermare in panchina Maurizio Pellegrino, l’allenatore che aveva traghettato la squadra nel disperato finale di stagione.<br>
Un tecnico con pochissima esperienza in cadetteria, così come la gran parte dei giocatori confermati dopo il terribile campionato di A, che per qualche motivo presumevo potessero fare la differenza in B.<br>
Nel 2014-’15 partimmo infatti con i favori del pronostico, fondati evidentemente su presupposti fragili, infatti andammo incontro ad un’altra stagione di stenti che solo una rivoluzione nel mercato di gennaio, pilotata più da consulenti esterni che dal factotum argentino, ci fece raggiungere la salvezza all’ultima giornata, non prima di aver cambiato tre volte allenatore.
Nemmeno questa impresa negativa mi spinse a mettere in discussione Cosentino, che confermai ancora una volta mentre un po’ tutti, fra stampa e tifosi, cominciavano a chiedersi su che base si fondasse la mia fiducia cieca nei suoi confronti, senza mai cercare, né tanto meno trovare, risposta.<br>
Poi riuscimmo a riportare Pasquale Marino sulla nostra panchina, strappandolo al Vicenza con cui aveva sfiorato una clamorosa promozione in A, e tanto bastò a distrarre le masse e a riportare un po’ di entusiasmo.</p>
<p>Entusiasmo che durò ben poco, travolto con con me da uno scandalo senza precedenti.<br>
Il 23 giugno 2015 Catania si svegliò con la notizia bomba che dell’arresto mio e di Cosentino, con l’accusa di aver comprato alcune delle partite del finale di stagione che ci avevano consegnato i punti salvezza.<br>
Inizialmente mi dichiarai fiducioso di poter spiegare la mia posizione poi, consigliato da miei avvocati che temevano una doppia retrocessione a tavolino, confessai di aver contattato alcuni giocatori per alterare i risultati delle partite, ma sostenni di essere stato truffato dai miei intermediari.<br>
Cosentino uscì presto dai radar della magistratura e salutò me e il Catania, cavandosela con una squalifica più formale che reale.<br>
La giustizia sportiva, per sua stessa natura, è sommaria perché deve essere veloce per garantire il regolare svolgimento dei campionati.<br>
Per questo fu subito evidente che per il Catania non c’era scampo: non faceva differenza se il tentativo di illecito fosse andato a buon fine o meno, c’era la responsabilità diretta della società, essendo il Presidente coinvolto in prima persona, e era inevitabile la retrocessione a tavolino. In più ci inflissero 12 punti penalizzazione, poi ridotti a 9, da scontare nella stagione di Serie C 2015-’16.<br>
L’intera vicenda demolì la mia credibilità, soprattutto per alcune intercettazioni divulgate da tutti gli organi di stampa in cui mi esprimevo in modo imbarazzante.<br>
Per non parlare di come tutta la vicenda rivelasse una mia totale perdita di lucidità.
Le indagini infatti erano partite proprio da una mia denuncia. All’inizio del declino sportivo del Catania fui infatti minacciato da alcuni personaggi poco raccomandabili mimetizzati fra i tifosi rossazzurri e pensai bene di denunciare la cosa, senza immaginare che gli inquirenti, per tutelarmi, mi avrebbero messo sotto controllo il telefono.<br>
All’indomani della sentenza di condanna poi, non trovai di meglio che rilasciare un’intervista ad una televisione nazionale in cui mi difesi attaccando la stessa piazza che mi aveva idolatrato per anni, e tirai pure in ballo a sproposito i tragici fatti del 2 febbraio 2007, per poi chiudermi in un lungo silenzio.<br>
Ce ne sarebbe abbastanza perché tutto l’ambiente si compattasse con l’unico obiettivo di strapparmi il Catania per consegnarlo a chiunque altro, un po’ come si era fatto, per molto meno e a più riprese, con Angelo Massimino.<br>
Ma c’era un ma: il rischio di buttare il bambino insieme all’acqua sporca, di consegnare il Club ad avventurieri, speculatori e incapaci, segnandone il destino.<br>
Passato il clamore cercai pertanto un compromesso, anche perché nel frattempo tutte le mie aziende erano andate in sofferenza: la Wind Jet era in bancarotta, i supermercati non producevano utili, gli alberghi non garantivano più introiti eccezionali.<br>
Non avevo quindi più riserve da cui attingere per far respirare i conti del Catania, che continuavano ad appesantirsi, anche per via del mutuo per la costruzione di Torre del Grifo.
Insomma, se anche avessi voluto vendere, il Calcio Catania non era appetibile.<br>
Defilato da ruoli esecutivi, anche a causa di un DASPO di 5 anni che rappresentò la ciliegina sull’indigesta torta dello scandalo passato alla storia come “I treni del gol”, continuai a gestire la società.<br>
Il risultato fu una serie di campionati in cui le vicende del campo assunsero un ruolo marginale rispetto a quelle amministrative. Ci fu il tempo per il ritorno di Pietro Lo Monaco, che però sembrava non avere con il mercato di terza serie la stessa dimestichezza che aveva con quello di Serie A.<br>
Pur con una strategia discutibile, basata sul ritorno di vecchie glorie come Lodi e Biagianti e sul reclutamento di altri giocatori avanti con gli anni, sfiorammo la promozione per due volte, uscendo ai play-off contro il Siena prima e con il Trapani dopo. Ci sarebbe anche stata la legittima aspettativa di un ripescaggio, ma la Lega di Serie B, con un atto a dir poco autoritario, cambiò in corsa le norme federali per ridurre il numero di partecipanti al torneo cadetto.<br>
Fu il colpo di grazia per le mie speranze di veicolare il risanamento sull’onda di un nuovo successo sportivo.<br>
I conti ormai erano fuori controllo, addirittura era difficile quantificarli.<br>
Il Catania dovette persino giocare una gara a porte chiuse perché la società che si occupava del servizio di sicurezza aveva accumulato crediti non pagati per somme significative.<br>
Portata faticosamente al termine la stagione 2019-’20, i creditori avviarono l’istanza di fallimento e io dovetti uscire di scena.<br>
Ancora una volta il salvataggio arrivò sul filo di lana, stavolta grazie ad una cordata di imprenditori locali, molti dei quali ex sponsor e creditori del Catania, che costituirono una società chiamata SIGI con l’intento di rilevare il club dal tribunale.<br>
Ci riuscirono sborsando una somma che si aggirava sul milione e trecentomila euro. Acquistarono un debito quantificato orientativamente sui 50 milioni, incluso il mutuo per Torre del Grifo. Successive verifiche dimostrarono che il passivo era ben più vicino ai 60 milioni di euro.<br>
Dopo 16 anni così contraddittori, i giudizi su di me lo furono altrettanto. Tutto dipende dal peso attribuito ai risultati sportivi ottenuti dal Catania sotto la mia guida e alle responsabilità morali del tracollo finanziario del Club. Secondo alcuni, emozioni come il 4-0 rifilato al Palermo e le tante vittorie nei derby di A, gli storici successi su Juventus e Inter, gli otto anni consecutivi in A, la promozione del 2006, la costruzione di Torre del Grifo, pesano sulla bilancia più dei disastri successivi, culminati nell’onta dello scandalo e della retrocessione a tavolino e il quasi fallimento che compromise ogni possibilità di rilancio a breve o medio termine.<br>
Per dare un giudizio, forse il tifoso medio dovrebbe prendere in prestito le parole di Ferdinando Chiampan, presidente del Verona dello scudetto, finito in bancarotta a seguito di quell’avventura esaltante (e che comunque poi saldò ogni debito). Alla domanda se fosse valsa la pena di subire un crack finanziario per consegnare quello storico scudetto alla città ebbe a rispondere:
</br>&ldquo;È come salire su un aereo per andare in vacanza e quell&rsquo; aereo cade: ne valeva la pena?&rdquo;.</br></p>
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
<br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>
<p><a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a></p>
		</div>
		<footer class="post__footer">
			
<div class="post__tags tags clearfix">
	<svg class="tags__badge icon icon-tag" width="16" height="16" viewBox="0 0 32 32"><path d="M4 0h8s2 0 4 2l15 15s2 2 0 4L21 31s-2 2-4 0L2 16s-2-2-2-4V3s0-3 4-3m3 10a3 3 0 0 0 0-6 3 3 0 0 0 0 6"/></svg>
	<ul class="tags__list">
		<li class="tags__item">
			<a class="tags__link btn" href="/tags/serie-a/" rel="tag">Serie A</a>
		</li>
		<li class="tags__item">
			<a class="tags__link btn" href="/tags/serie-b/" rel="tag">Serie B</a>
		</li>
		<li class="tags__item">
			<a class="tags__link btn" href="/tags/serie-c1/" rel="tag">Serie C1</a>
		</li>
		<li class="tags__item">
			<a class="tags__link btn" href="/tags/club-calcio-catania/" rel="tag">Club Calcio Catania</a>
		</li>
		<li class="tags__item">
			<a class="tags__link btn" href="/tags/playoff/" rel="tag">playoff</a>
		</li>
	</ul>
</div>
		</footer>
	</article>
</main>




			</div>
			<aside class="sidebar"><div class="widget-search widget">
	<form class="widget-search__form" role="search" method="get" action="https://www.google.com/search">
		<input class="widget-search__field" type="search" placeholder="Cerca…" value="" name="q" aria-label="Cerca…">
		<input class="widget-search__submit" type="submit" value="Search">
		
		<input type="hidden" name="sitesearch" value="https://bant.altervista.org/">
	</form>
</div>
<div class="widget-banner">
  <a href="/ipresidenti-landing-page" target="_BLANK">
    <img src="/images/banners/riverticalipresidenti.png"
         alt="Rossazzurri Indimenticabili, i Presidenti del Catania"
         style="width:100%;" />
  </a>
</div>
<div class="widget-banner">
  <a href="/gliallenatori-landing-page" target="_BLANK">
    <img src="/images/banners/ri-vertical-all.jpg"
         alt="Rossazzurri Indimenticabili, gli allenatori del Catania"
         style="width:100%;" />
  </a>
</div>

<div class="widget-recent widget">
	<h4 class="widget__title">Post recenti</h4>
	<div class="widget__content">
		<ul class="widget__list">
			<li class="widget__item"><a class="widget__link" href="/posts/schizzi/cicerelli/">Emanuele Cicerelli</a></li>
			<li class="widget__item"><a class="widget__link" href="/posts/allenatori/00copertina/">La copertina di &#34;Rossazzurri Indimenticabili, gli allenatori del Catania&#34;</a></li>
			<li class="widget__item"><a class="widget__link" href="/posts/allenatori/dibellacarmelo/">Carmelo Di Bella</a></li>
			<li class="widget__item"><a class="widget__link" href="/posts/allenatori/fabbrigb/">G.B. Fabbri</a></li>
			<li class="widget__item"><a class="widget__link" href="/posts/miscellanea/andujarmariano/">Mariano Andújar</a></li>
			<li class="widget__item"><a class="widget__link" href="/posts/allenatori/dimarziogianni/">Gianni Di Marzio</a></li>
			<li class="widget__item"><a class="widget__link" href="/posts/allenatori/rubinoegizio/">Egizio Rubino</a></li>
			<li class="widget__item"><a class="widget__link" href="/posts/allenatori/mazzettiguido/">Guido Mazzetti</a></li>
			<li class="widget__item"><a class="widget__link" href="/posts/allenatori/depetrillolino/">Lino De Petrillo</a></li>
			<li class="widget__item"><a class="widget__link" href="/posts/allenatori/meigianni/">Gianni Mei</a></li>
		</ul>
	</div>
</div>
<div class="widget-categories widget">
	<h4 class="widget__title">Categorie</h4>
	<div class="widget__content">
		<ul class="widget__list">
			<li class="widget__item">
				<a class="widget__link" href="/categories/gli-allenatori/">Gli Allenatori</a></li>
			<li class="widget__item">
				<a class="widget__link" href="/categories/i-calciatori/">I Calciatori</a></li>
			<li class="widget__item">
				<a class="widget__link" href="/categories/i-presidenti/">I Presidenti</a></li>
			<li class="widget__item">
				<a class="widget__link" href="/categories/miscellanea/">Miscellanea</a></li>
			<li class="widget__item">
				<a class="widget__link" href="/categories/rossazzurri-indimenticabili/">Rossazzurri Indimenticabili</a></li>
			<li class="widget__item">
				<a class="widget__link" href="/categories/schizzi/">Schizzi</a></li>
			<li class="widget__item">
				<a class="widget__link" href="/categories/tutorial/">Tutorial</a></li>
		</ul>
	</div>
</div>
<div class="widget-taglist widget">
	<h4 class="widget__title">Tag</h4>
	<div class="widget__content">
		<a class="widget-taglist__link widget__link btn" href="/tags/1982/83/" title="1982/83">1982/83 (1)</a>
		<a class="widget-taglist__link widget__link btn" href="/tags/2022/23/" title="2022/23">2022/23 (2)</a>
		<a class="widget-taglist__link widget__link btn" href="/tags/2025/26/" title="2025/26">2025/26 (1)</a>
		<a class="widget-taglist__link widget__link btn" href="/tags/a.f.c.-catania/" title="A.F.C. Catania">A.F.C. Catania (7)</a>
		<a class="widget-taglist__link widget__link btn" href="/tags/amazon/" title="Amazon">Amazon (3)</a>
		<a class="widget-taglist__link widget__link btn" href="/tags/angelo-massimino/" title="Angelo Massimino">Angelo Massimino (3)</a>
		<a class="widget-taglist__link widget__link btn" href="/tags/calcio-catania/" title="Calcio Catania">Calcio Catania (1)</a>
		<a class="widget-taglist__link widget__link btn" href="/tags/caso-catania/" title="Caso Catania">Caso Catania (1)</a>
		<a class="widget-taglist__link widget__link btn" href="/tags/caso-martinelli/" title="Caso Martinelli">Caso Martinelli (2)</a>
		<a class="widget-taglist__link widget__link btn" href="/tags/catania-f.c./" title="Catania F.C.">Catania F.C. (2)</a>
		<a class="widget-taglist__link widget__link btn" href="/tags/catania-s.s.d./" title="Catania S.S.D.">Catania S.S.D. (2)</a>
		<a class="widget-taglist__link widget__link btn" href="/tags/club-calcio-catania/" title="Club Calcio Catania">Club Calcio Catania (59)</a>
		<a class="widget-taglist__link widget__link btn" href="/tags/cnd/" title="CND">CND (3)</a>
		<a class="widget-taglist__link widget__link btn" href="/tags/derby/" title="Derby">Derby (1)</a>
		<a class="widget-taglist__link widget__link btn" href="/tags/design/" title="Design">Design (3)</a>
		<a class="widget-taglist__link widget__link btn" href="/tags/giovanili/" title="Giovanili">Giovanili (2)</a>
		<a class="widget-taglist__link widget__link btn" href="/tags/grafica/" title="Grafica">Grafica (3)</a>
		<a class="widget-taglist__link widget__link btn" href="/tags/i-siciliani/" title="I Siciliani">I Siciliani (1)</a>
		<a class="widget-taglist__link widget__link btn" href="/tags/ignazio-marcoccio/" title="Ignazio Marcoccio">Ignazio Marcoccio (2)</a>
		<a class="widget-taglist__link widget__link btn" href="/tags/introduzione/" title="Introduzione">Introduzione (1)</a>
		<a class="widget-taglist__link widget__link btn" href="/tags/kdp/" title="KDP">KDP (3)</a>
		<a class="widget-taglist__link widget__link btn" href="/tags/lega-pro/" title="Lega Pro">Lega Pro (4)</a>
		<a class="widget-taglist__link widget__link btn" href="/tags/michele-giuffrida/" title="Michele Giuffrida">Michele Giuffrida (1)</a>
		<a class="widget-taglist__link widget__link btn" href="/tags/playoff/" title="Playoff">Playoff (6)</a>
		<a class="widget-taglist__link widget__link btn" href="/tags/premessa/" title="Premessa">Premessa (2)</a>
		<a class="widget-taglist__link widget__link btn" href="/tags/prima-divisione/" title="Prima Divisione">Prima Divisione (4)</a>
		<a class="widget-taglist__link widget__link btn" href="/tags/s.s.-catania/" title="S.S. Catania">S.S. Catania (10)</a>
		<a class="widget-taglist__link widget__link btn" href="/tags/s.s.d.-catania/" title="S.S.D. Catania">S.S.D. Catania (1)</a>
		<a class="widget-taglist__link widget__link btn" href="/tags/salvatore-coco/" title="Salvatore Coco">Salvatore Coco (1)</a>
		<a class="widget-taglist__link widget__link btn" href="/tags/seconda-divisione/" title="Seconda Divisione">Seconda Divisione (1)</a>
		<a class="widget-taglist__link widget__link btn" href="/tags/self-publishing/" title="Self-Publishing">Self-Publishing (3)</a>
		<a class="widget-taglist__link widget__link btn" href="/tags/serei-c/" title="Serei C">Serei C (1)</a>
		<a class="widget-taglist__link widget__link btn" href="/tags/serie-a/" title="Serie A">Serie A (20)</a>
		<a class="widget-taglist__link widget__link btn" href="/tags/serie-b/" title="Serie B">Serie B (38)</a>
		<a class="widget-taglist__link widget__link btn" href="/tags/serie-c/" title="Serie C">Serie C (20)</a>
		<a class="widget-taglist__link widget__link btn" href="/tags/serie-c1/" title="Serie C1">Serie C1 (19)</a>
		<a class="widget-taglist__link widget__link btn" href="/tags/serie-c2/" title="Serie C2">Serie C2 (6)</a>
		<a class="widget-taglist__link widget__link btn" href="/tags/serie-d/" title="Serie D">Serie D (3)</a>
		<a class="widget-taglist__link widget__link btn" href="/tags/turi-massimino/" title="Turi Massimino">Turi Massimino (1)</a>
		<a class="widget-taglist__link widget__link btn" href="/tags/umberto-marcoccio/" title="Umberto Marcoccio">Umberto Marcoccio (1)</a>
	</div>
</div>
</aside>

		</div>
		<footer class="footer">
	<div class="container footer__container flex">
		
		<div class="footer__copyright">
			&copy; 2025 BAnt.
			<span class="footer__copyright-credits">Generated with <a href="https://gohugo.io/" rel="nofollow noopener" target="_blank">Hugo</a> and <a href="https://github.com/Vimux/Mainroad/" rel="nofollow noopener" target="_blank">Mainroad</a> theme.</span>
		</div>
	</div>
</footer>
	</div>
<script async defer src="/js/menu.js"></script>
</body>
</html>