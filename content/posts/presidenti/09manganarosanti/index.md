---
date: 2021-10-02
linktitle: 9) Santi Passanisi Manganaro
title: 9) Santi Passanisi Manganaro
thumbnail: "/posts/presidenti/09manganarosanti/manganarosanti.png"
categories: [ "Rossazzurri Indimenticabili", "I Presidenti" ]
tags: ["Serie C", "S.S. Catania", "A.F.C. Catania", "Club Calcio Catania"]
sidebar: right
---

Quanti errori facemmo all'indomani della seconda guerra mondiale.
Tutti errori figli della nostra incapacità di unire invece che dividere.
Tanto è vero che si risolsero con una fusione.
Ci vollero due anni.
Ma andiamo con ordine.
Dopo il secondo conflitto mondiale c'era la possibilità di far valere i risultati sportivi del 1943, quando arrivammo agli spareggi per la promozione in cadetteria.
Alla ripresa delle attività, la Federazione era stata di parola e aveva dato a Catania la possibilità di iscrivere una squadra in Serie B.
Occorreva solo pagare i debiti accumulati dalla vecchia società.
Si trattava di duecentomila lire. Non riuscimmo a trovare il modo di recuperarli.
<!--more-->
Da lì la diaspora che ha ricreato un microcosmo di club catanesi che si dedicavano al calcio.
Io Santo Passanisi Manganaro detto Santi, grossista di imballaggi di carta e cartone,  ero appassionato di ciclismo prima che di pelota, tanto che avevo fatto confluire la mia Società Ciclistica Etna nell'Associazione Fascista Calcio Catania, nel 1944 fondai l'Unione Sportiva Elefante.
Lo stesso anno Angelo Vasta, dirigente di successo nel mondo del nuoto e nella pallanuoto - fu presidente della Federazione Italiana Nuoto catanese per oltre 15 anni, ma anche il braccio destro del <a href="/posts/presidenti/04trigonavespasiano/" target="_blank" rel="noopener">Duca di Misterbianco</a> per la stagione 1933-'34 - creò la Virtus et Robur Catania.
C'erano anche l'Unione Sportiva Catanese di <a href="/posts/presidenti/06albaneseruggero/" target="_blank" rel="noopener">Ruggero Albanese</a> e la Società Sportiva Etna.
Tutte parteciparono al <a href="https://it.wikipedia.org/wiki/Campionato_siciliano_1944-1945" target="_blank" rel="noopener">Campionato Siciliano</a> che fu il timido ritorno al calcio giocato sancito dalla stagione 1944-'45.

La frammentazione era eccessiva e mi prodigai per riunire le forze.
Promossi la fusione fra Elefante ed Etna e poi fra la nuova Elefante Etna e la U.S. Catanese, che divenne così <a href="https://it.wikipedia.org/wiki/Unione_Sportiva_Catanese_Elefante" target="_blank" rel="noopener">"Unione Sportiva Catanese Elefante"</a>, mentre la Virtus continuò per conto proprio.
Che non fosse ancora abbastanza, lo dimostrò la stagione 1945-'46, in cui le due compagini superstiti si trovarono a disputare il girone sud della serie C dove finirono ultima (la Catanese, che retrocesse) e penultima (la Virtus, che si salvò), facendo anche a cazzotti nel derby stracittadino.
Ci volle un grande mediatore per compiere l'impresa di rifondare il Catania che i tifosi reclamavano a gran voce.

Il vero artefice della rinascita fu infatti <a href="https://robbetto.wordpress.com/2016/06/16/riscoprendo-gianni-naso-il-padre-del-calcio-catania/" target="_blank" rel="noopener">Gianni Naso</a>, trentaduenne presidente provinciale del Coni, nonché fondatore del <a href="https://it.wikipedia.org/wiki/Giglio_Bianco_Catania" target="_blank" rel="noopener">Club Atletico Giglio Bianco</a>.
Gianni Naso fu sollecitato all'azione da altri due sportivi: Giuseppe De Cicco, attivo negli ambienti del nuoto e del ciclismo, e Vincenzo Mannino, sarto di professione e appassionato di ciclismo,  con cui mi era  capitato di collaborare.

Nello statuto temporaneo, firmato anche da altri sportivi di rilievo quali Giulio Sterlini, Andrea Romano, Antonino Maugeri e Giuseppe Avola,  fu Angelo Vasta a coprire il ruolo di Presidente, io figuravo come vice.
Poi nell'organigramma ufficiale ebbi l'onore di essere insignito del titolo di primo presidente del Club Calcio Catania 1946, nono della storia del Catania rossazzurro.
Anche il <a href="/posts/presidenti/04trigonavespasiano/" target="_blank" rel="noopener">Duca di Misterbianco</a> non fece mancare il proprio supporto economico, con una donazione di cento mila lire che rese doveroso insignirlo della presidenza onoraria.

Eppure non bisogna dimenticare altri padri del Calcio Catania che per vari coincidenze non compaiono in nessun atto ufficiale.
Mi riferisco in particolare a <a href="" target="_blank" rel="noopener">Ruggero Albanese</a>.
Il suo tentativo fuori tempo massimo di farci partire dalla Serie B ci fece litigare. Solo dopo io, lui e Vasta ci riavvicinammo.
E poi voglio ricordare Giuseppe Lorenti, proprietario dell’omonimo “Gran Caffè” di via Etnea 141, ex-birreria svizzera, futuro quartier generale della nuova società.

Fatto il grande passo ci presentammo ai nastri di partenza della Serie C 1946-'47, in particolare l'insidioso girone siculo-calabro della Lega Sud.
Non poteva che essere un'annata di transizione e così fu.
Mettemmo insieme la squadra attingendo ai parchi giocatori della Catanese e della Virtus e chiamammo in panchina la vecchia gloria rossazzurra Lorenzo Bergia, poi sostituito dal nostro portiere Cesare Goffi anche nel ruolo di allenatore. Finimmo sesti in un girone a undici squadre.

Tuttt'altra musica nel 1947-'48. Con Achille Piccini  inizialmente allenatore, poi sostituito da Cocò Nicolosi che ancora si faceva rispettare anche in campo, costruimmo una squadra di tutto rispetto in cui spiccavano i nuovi acquisti Carlo Molon, Gianni Prevosti, Armando Cadei e i confermati, Goffi, Conti, Perrone, oltre ai fratelli Faieta.

Il 3 marzo 1948 era tempo di eleggere un nuovo consiglio direttivo e proposi che il mio successore fosse il Marchese Bartolo Ferreri, già in società ai tempi del <a href="" target="_blank" rel="noopener">Duca di Misterbianco</a> , mentre io rimasi come consigliere.
Sul campo piegammo la strenua resistenza della Reggina per un solo punto, accaparrandoci il primato.
La beffa fu che nel frattempo la Federazione riformò il campionato e ci ritrovammo promossi....in Serie C.
Certo, era un campionato nuovo di zecca di carattere nazionale, ma l'amarezza fu tanta.

Tornai brevemente sulla poltrona di presidente prima dell'insediamento di Lorenzo Fazio, destinato a firmare il ritorno in Serie B, ma questa è un'altra storia.

Lasciai questa terra il 28 aprile 1968, a soli 54 anni.
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Carmelo  Gennaro, Luigi Prestinenza "Dal fondo un traversone. Sessant'anni di Catania Calcio", A&amp;B editrice, 2003.</li>
 	<li>Roberto Quartarone, <b> #70anniCatania: I fondatori del Catania: dieci firme su statuto del club</b>, Mondo Catania, 25 settembre 2016, consultato il 21 settembre 2021.</li>
 	<li>Wikipedia, <a href="https://it.wikipedia.org/wiki/Santi_Manganaro_Passanisi”," target="_blank" rel="noopener">Santi Manganaro Passanisi</a>, consultato il 25 settembre 2021.</li>
</ul>

<br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>


