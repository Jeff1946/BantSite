---
date: 2021-10-29
linktitle: 17) Giuffrida, Orlando, Pesce
title: 17) Giuffrida, Orlando, Pesce
thumbnail: "/posts/presidenti/17giuffridaorlandopesce/giuffridaorlandopesce.png"
categories: [ "Rossazzurri Indimenticabili", "I Presidenti" ]
tags: ["Serie B", "Club Calcio Catania"]
sidebar: right
---
Dopo il traumatico epilogo della stagione 1954-'55 toccò a noi reggere le sorti del Catania.
Fummo la prima "triade" della storia del Club.
Michele Giuffrida, Mario Orlando, Agatino Pesce.
Tre imprenditori vicini alla politica, come lo era il Catania, di fatto una società compartecipata del Comune, che fece sempre la propria parte per garantirne la sopravvivenza.
La vita del Club non fu mai facile, ma in particolare la stagione di Serie B 1955-'56 presentava delle criticità, soprattutto per il ritardo nella pianificazione della stagione causato dalla dolorosa vicenda giudiziaria che ci aveva condannato alla retrocessione.
<!--more-->
Eppure lavorammo bene, mantenendo l'ossatura della squadra che si era ben comportata in Serie A.
Restò il tecnico <a href="https://it.wikipedia.org/wiki/Piero_Andreoli" target="_blank" rel="noopener">Piero Andreoli</a>, come le principali colonne della squadra, dagli eterni <a href="https://it.wikipedia.org/wiki/Nicola_Fusco_(calciatore)" target="_blank" rel="noopener">Fusco</a> e <a href="https://it.wikipedia.org/wiki/Ferruccio_Santamaria" target="_blank" rel="noopener">Santamaria</a> ai fortissimi <a href="https://it.wikipedia.org/wiki/Karl_Aage_Hansen" target="_blank" rel="noopener">Hansen</a>, <a href="https://it.wikipedia.org/wiki/Karl-Heinz_Spikofski" target="_blank" rel="noopener">Spikofski</a>, <a href="https://it.wikipedia.org/wiki/Franco_Bassetti" target="_blank" rel="noopener">Bassetti</a>, <a href="https://it.wikipedia.org/wiki/Vittorio_Ghiandi" target="_blank" rel="noopener">Ghiandi </a> e <a href="https://it.wikipedia.org/wiki/Guido_Klein" target="_blank" rel="noopener">Klein</a>. Arrivò anche un fenomeno come <a href="https://it.wikipedia.org/wiki/Ezio_Bardelli" target="_blank" rel="noopener">Ezio Bardelli</a>, uno dei più forti portieri mai visti in rossazzurro, presto inspiegabilmente dimenticato.
A ben pensarci è stupefacente come una formazione così forte non sia riuscita a riprendersi subito la Serie A, come invece fece l'<a href="https://it.wikipedia.org/wiki/Serie_B_1955-1956#Classifica_finale" target="_blank" rel="noopener">Udinese</a>, altra vittima della giustizia sportiva. D'altra parte il calcio è bello proprio perché imprevedibile.

Forse la squadra non era così completa come sembrava o forse, paradossalmente, annoverava troppi elementi di classe per prevalere nelle tante trincee della serie cadetta, dove a volte l'agonismo e il carattere sopperiscono alle lacune tecniche. Fatto sta che presto Andreoli lasciò l'incarico per problemi personali.
Lo rimpiazzammo con <a href="https://it.wikipedia.org/wiki/Enzo_Bellini" target="_blank" rel="noopener">Enzo Bellini</a> e stazionammo sempre nelle zone alte della classifica, ma senza mai riuscire ad agganciare i posti buoni per il salto di categoria.

Il quinto posto finale non può essere disprezzato, eppure a ben guardare fu il peggior risultato dal 1950-'51, stagione del matricolato.
Troppo poco dopo l'inebriante esperienza della massima serie.
Archiviata la stagione si tornò al regime con un solo condottiero, Agatino Pesce, che fu incaricato di guidare la riscossa.
Il resto della "triade" rimase in seno alla dirigenza con ruoli tutt'altro che secondari. In particolare Michele Giuffrida, destinato a scrivere pagine indelebili della storia del Club.
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>


