---
date: 2021-09-08
linktitle: I Presidenti del Catania, premessa
title: I Presidenti del Catania, premessa
thumbnail: "/posts/presidenti/00premessa/00-premessa.png"
categories: [ "Rossazzurri Indimenticabili", "I Presidenti"]
tags: ["Premessa"]
sidebar: right
---
La sfida di cui parlavo <a href="/posts/presidenti/00intro">in questo post</a> consiste nello scrivere e illustrare un libro sul Catania. Una pazzia considerate le condizioni in cui versa il Club.</br>
Ma è anche un buon modo per esorcizzare il presente.</br>
Il titolo sarà <a href="https://www.amazon.it/dp/B0BJYGHXZH" target="_blank" rel="noopener">“Rossazzurri Indimenticabili: I Presidenti”</a>.</br>
Alcune precisazioni prima di cominciare.</br>
<strong>Parlerò dei Presidenti del Catania dal 1929 ad oggi.</strong>
Il Calcio Catania è nato nel 1946, lo so.</br>
Tuttavia il <strong>Calcio Catania 1946 s.p.a.</strong> non sarebbe esistito per come lo conosciamo senza la Società Sportiva Catania 1929, che vestiva la caratteristica casacca rossazzurra e sfoggiava lo stemma d'elefante ripreso nel 1946.</br>
<!--more-->
Quella società fu voluta dal regime fascista che impose a tutti i capoluoghi di provincia di avere una compagine calcistica di rappresentanza.
Prima di allora c'erano stati club calcistici o con sezione calcistica in città, ma si trattava di attività disorganizzata e non organica. Nessuna società, né la Pro Patria, né la Juventus, né la Catanese avevano dato un'identità sportiva alla città.
Il Catania rossazzurro, invece, nei successivi 14 anni creò un legame forte con la città, centrando risultati importanti, come i quattro campionati di B, e reclutando personaggi di livello come il <a href="/posts/presidenti/04trigonavespasiano/" target="_blank" rel="noopener"><strong>Duca Vespasiano Trigona di Misterbianco</strong></a> e l'allenatore filantropo <strong><a href="http://www.radiolab.it/murale-stadio-cibali/geza-kertesz/" target="_blank" rel="noopener">Geza Kertesz</a></strong>, nonché i futuri protagonisti della storia rossazzurra <strong><a href="https://it.wikipedia.org/wiki/Carmelo_Di_Bella" target="_blank" rel="noopener">Carmelo Di Bella</a></strong> e <strong>i fratelli Marcoccio</strong>.

Quando la guerra interruppe bruscamente l'attività sportiva, il Club non rinacque immediatamente, anche questo è vero.
Ci fu un intervallo di due stagioni in cui l'eredità del Catania 1929 fu raccolta da Virtus e Catanese. I motivi vanno ricercati nel contesto storico, per noi oggi inimmaginabile, come inimmaginabile era allora pensare di ricostituire un Club che era stato rinominato, negli ultimi anni ante guerra, "Associazione Fascista Calcio Catania".
La caccia al fascista scatenatasi alla fine del conflitto, aveva infatti reso difficile la vita a tanti ex dirigenti, che in realtà fascisti non erano.

Solo dopo una difficile opera di mediazione, a fronte di risultati meno che modesti, la ragione prevalse e si accontentò il sentimento popolare che voleva indietro <em>'u Catania</em>.
Ecco perché oggi, quando la F.I.G.C. stima il valore del patrimonio storico del Catania, include anche le vicende del Catania 1929, e non quelle della Massiminiana o della Palestro, né tanto meno quelle dell'Atletico Catania.
Questo dovrebbe bastare a far capire quanto forte sia il legame fra il Catania 1946 e il Catania 1929, che peraltro condivisero, oltre a logo, maglia e colori sociali, anche gran parte della dirigenza.

Ecco perché non ho voluto omettere di parlare dei protagonisti di quel periodo. Sarebbe autolesionistico applicare la <em>cancel culture</em>, già odiosa in sé, alla propria storia.
Non c'è motivo di farlo.

Detto di chi parlerò (e chi disegnerò), mi tocca precisare che ci saranno anche delle omissioni.
Alcune per causa di forza maggiore (mancanza di foto del soggetto), altre per scelta.
Mi sono infatti preso la libertà di ignorare in alcuni casi l'organigramma ufficiale, identificando invece il Presidente, con la "P" maiuscola,  con il proprietario del Club.

In linea di principio non considero "Presidenti" coloro che hanno dovuto ricoprire quella carica senza essere proprietari del Catania, come avvenuto per esempio negli ultimi anni dell'era Pulvirenti. Con tutto il rispetto per il lavoro di coloro che hanno avuto l'ingrato compito di provare a mettere ordine nelle carte societarie, la loro influenza sulle vicende sportive del Club è stata troppo marginale per essere raccontata.

Per questo, per esempio,  ho considerato Pulvirenti Presidente dal 2004 al 2020, l'intero periodo in cui ha detenuto il pacchetto azionario del Club, decidendone <em>in toto</em> il destino.

La premessa finisce qui, presto il <a href="/posts/presidenti/01quasimodosanti" target="_BLANK">primo capitolo</a>.

<br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>

