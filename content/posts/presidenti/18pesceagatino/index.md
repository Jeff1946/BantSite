---
date: 2021-10-31
linktitle: 18) Agatino Pesce
title: 18) Agatino Pesce
thumbnail: "/posts/presidenti/18pesceagatino/pesceagatino.png"
categories: [ "Rossazzurri Indimenticabili", "I Presidenti" ]
tags: ["Serie B", "Club Calcio Catania"]
sidebar: right
---
Mancato inopinatamente il "rimbalzo" che avrebbe dovuto immediatamente riportarci in A, mi adoperai per aprire un nuovo ciclo fin dalla stagione 1956-'57, cercando di salvaguardare il futuro del Club con il solito occhio attento alle casse societarie, già tornate a svuotarsi.
Sul piano tecnico ci fu una rivoluzione dolorosa. Andarono via veri e propri pezzi di storia, quali <a href="https://it.wikipedia.org/wiki/Guido_Klein" target="_blank" rel="noopener">Guido Klein</a>, <a href="https://it.wikipedia.org/wiki/Nicola_Fusco_(calciatore)" target="_blank" rel="noopener">Nicola Fusco</a>, <a href="https://it.wikipedia.org/wiki/Ferruccio_Santamaria" target="_blank" rel="noopener">Ferruccio Santamaria</a>, <a href="https://it.wikipedia.org/wiki/Varo_Bravetti" target="_blank" rel="noopener">Varo Bravetti</a>, <a href="https://it.wikipedia.org/wiki/Franco_Bassetti" target="_blank" rel="noopener">Franco Bassetti</a>, <a href="https://it.wikipedia.org/wiki/Sergio_Quoiani" target="_blank" rel="noopener">Sergio Quoiani</a>, <a href="https://it.wikipedia.org/wiki/Vittorio_Ghiandi" target="_blank" rel="noopener">Vittorio Ghiandi</a>, oltre che il fortissimo portiere <a href="https://it.wikipedia.org/wiki/Ezio_Bardelli" target="_blank" rel="noopener">Bardelli</a>, anche se restarono sia <a href="https://it.wikipedia.org/wiki/Karl_Aage_Hansen" target="_blank" rel="noopener">Hansen</a> che <a href="https://it.wikipedia.org/wiki/Karl-Heinz_Spikofski" target="_blank" rel="noopener">Spikofski</a>.
<!--more-->
Il nuovo allenatore fu <a href="https://it.wikipedia.org/wiki/Gipo_Poggi" target="_blank" rel="noopener">Ernesto Matteo Poggi</a>, detto "Gipo", e la rifondazione porto in rossazzurro, fra gli altri <a href="https://it.wikipedia.org/wiki/Luigi_Origgi" target="_blank" rel="noopener">Luigi Origgi</a>, <a href="https://it.wikipedia.org/wiki/Mauro_Bicicli" target="_blank" rel="noopener">Mauro Bicicli</a>, <a href="https://it.wikipedia.org/wiki/Renzo_Uzzecchini" target="_blank" rel="noopener">Renzo Uzzecchini</a>.

Non pagammo pegno per il drastico rinnovamento e la squadra fu subito competitiva assestandosi in zona promozione.
Alla resa dei conti sembrava poterla spuntare. All'ultima giornata sarebbe bastato un punto per garantirsi almeno lo spareggio per la promozione, ma sul campo del Modena uscimmo incredibilmente sconfitti di misura.

Fu il finale di stagione più amaro possibile e nell'immediato post gara volarono gli stracci fra dirigenti e giocatori con accuse e incontri ravvicinati. Il mancato lieto fine trasformò un campionato di livello in una pagina nera per i nostri colori.

Non mi feci scoraggiare e dopo una resa dei conti interna pensai a come rimettere in piedi una squadra competitiva. Confermai Gipo Poggi in panchina, ma persi Bicicli e Uzzecchini, anche se ingaggiai l'icona del calcio italiano <a href="https://it.wikipedia.org/wiki/Riccardo_Carapellese" target="_blank" rel="noopener">Riccardo Carapellese</a>, ormai 36enne, sperando di trovare l'alchimia giusta con i giovani Perin, Buzzin e Palazzoli.
Il terribile <em>shock</em> della sconfitta di Modena lasciò strascichi anche sull'inizio della nuova stagione, che infatti cominciò con risultati altalenanti.
Le provammo tutte per trovare un equilibrio: sostituii Poggi con Carapellese, cui affiancai anche <a href="https://tuttoilcataniaminutoperminuto.it/2024/08/19/coco-nicolosi-il-bomber-della-storia-rossazzurra/" target="_blank" rel="noopener">Cocò Nicolosi</a>, nel finale ingaggiai <a href="https://it.wikipedia.org/wiki/Francesco_Capocasale" target="_blank" rel="noopener">Francesco Capocasale</a>, ma evidentemente il nostro problema non era tanto l'allenatore quanto un assetto di squadra che non trovammo mai.

Finimmo così undicesimi con un organico da rifondare e il Club di nuovo in cattive acque sul piano finanziario.
Non potevo fare più niente e così lasciai spazio al redivivo Arturo Michisanti.
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>


