---
date: 2021-11-19
linktitle: 25) Turi Massimino
title: 25) Turi Massimino
thumbnail: "/posts/presidenti/25massiminosalvatore/massiminosalvatore.png"
categories: [ "Rossazzurri Indimenticabili", "I Presidenti" ]
tags: ["Serie C1", "Club Calcio Catania"]
sidebar: right
---
All’anagrafe il mio nome è Salvatore Massimino, ma tutti mi hanno sempre chiamato Turi.
A guardare le carte potrei avere il record della presidenza più breve della storia rossazzurra, considerato che arrivai alla guida del Club, rispondendo all’appello dell’allora numero uno <a href="/posts/presidenti/24attaguileangelo" target="_blank" rel="noopener">Angelo Attaguile</a>, nell’estate del 1991 e ad ottobre ero già dimissionario.</br>
D’altra parte il nuovo organigramma aveva qualcosa di strano, come per esempio la carica tutta nuova di “copresidente” che lasciai ad Attaguile, mentre io, che con mio nipote <a href="https://it.wikipedia.org/wiki/Massimino_(famiglia)" target="_blank" rel="noopener">Alfio Luciano</a>, neo Amministratore Delegato, avevo acquisito il 51% delle azioni, ero il Presidente.
<!--more-->

Non ero certo digiuno di calcio, il mio apporto avrebbe potuto essere prezioso, dal momento che avevo condiviso con mio fratello <a href="/posts/presidenti/23massiminoangelo" target="_blank" rel="noopener">Angelo</a> non solo l’avventura argentina che ci aveva trasformato in imprenditori edili di tutto rispetto, ma anche la fondazione della <a href="https://www.mimmorapisarda.it/SPORT.htm" target="_blank" rel="noopener">Massiminiana</a> che avevamo portato fino alla Serie C. Senza contare che già alla fine degli anni ‘50 io e <a href="http://bant.altervista.org/wp-bant-installation/?p=970" target="_blank" rel="noopener">Angelo</a> avevamo contribuito a tenere a galla il Catania, sia pure dall’esterno.</br>
Poi le nostre strade si erano separarate e io dimostrai di poter fare grandi cose anche da solo.
Ad esempio, propiziai la rinascita del Messina, di cui ressi le sorti dal 1984 al 1991, quando la formazione peloritana disputò quattro campionati di Serie B e tre di Serie C.</br>
In quel frangente lasciai davvero il segno, lanciando grandi giocatori come <a href="https://it.wikipedia.org/wiki/Salvatore_Schillaci" target="_blank" rel="noopener">Salvatore Schillaci </a>e <a href="https://it.wikipedia.org/wiki/Igor_Protti" target="_blank" rel="noopener">Igor Protti</a>, e grandi allenatori come <a href="https://it.wikipedia.org/wiki/Franco_Scoglio" target="_blank" rel="noopener">Franco Scogli</a>o e <a href="https://it.wikipedia.org/wiki/Zden%C4%9Bk_Zeman" target="_blank" rel="noopener">Zdeněk Zeman</a>.</br>
Tutto bello finché il consiglio di amministrazione mi estromise da ogni carica a beneficio di mia moglie Maria Leone che deteneva la proprietà delle azioni.

Poi nel 1991 mi lasciai coinvolgere nell’avventura catanese e avevo anche fatto le cose per bene in sede di calciomercato, coadiuvato dal mio Direttore Sportivo di fiducia Enzo Nucifora.
Confidando nella forza derivante dall’unione e dalla prospettiva di adeguate sovvenzioni in arrivo dal Comune, io, Attaguile ed Alfio Luciano spendemmo la bellezza di quattro miliardi e mezzo di lire per mettere su una squadra in grado di ambire alla Serie B.</br>
Anche l’allenatore non era uno qualunque: si trattava infatti di <a href="https://it.wikipedia.org/wiki/Giuseppe_Caramanno" target="_blank" rel="noopener">Pino Caramanno</a> che aveva portato il Palermo in C1 e il Foggia in B.</br>
Per ratificare i contratti serviva però una fidejussione, che non sa bene se sia mai stata fornita, fatto sta che i contributi del Comune non arrivarono e nuovi creditori bussavano ogni giorno alla nostra porta.</br>
Il grande progetto di rilancio si arenò quindi prima ancora di cominciare.
Alcuni dei nuovi acquisti più importanti, Maurizio Spigarelli, <a href="https://it.wikipedia.org/wiki/Walter_Dondoni" target="_blank" rel="noopener">Walter Dondoni</a> e Gianfranco Palmisano, tornarono al mittente e in Coppa Italia scendemmo in campo per protesta nei confronti del Comune con la squadra Berretti rafforzata da alcuni titolari, regalando un pomeriggio indimenticabile all’Acireale, che ci sconfisse a domicilio per 4-1.
Caramanno non la prese bene si dimise.</br>
Attaguile cercò di rimettere ordine e in qualche modo ripartimmo, affrontando l’inizio di stagione con il nuovo tecnico <a href="https://it.wikipedia.org/wiki/Franco_Vannini" target="_blank" rel="noopener">Franco Vannini</a>.</br>
Risolvemmo finalmente i problemi con i contratti di Spigarelli, Dondoni e Palmisano, richiammammo Caramanno e, forti di un attacco che vantava <a href="https://it.wikipedia.org/wiki/Giuseppe_Romano_(1962)" target="_blank" rel="noopener">Pippo Romano</a>, <a href="https://it.wikipedia.org/wiki/Loriano_Cipriani" target="_blank" rel="noopener">Loriano Cipriani</a>, <a href="https://it.wikipedia.org/wiki/Luca_Cecconi" target="_blank" rel="noopener">Luca Cecconi</a> e <a href="https://it.wikipedia.org/wiki/Claudio_Pelosi" target="_blank" rel="noopener">Claudio Pelosi</a>, nonché l’astro nascente <a href="https://it.wikipedia.org/wiki/Orazio_Russo" target="_blank" rel="noopener">Orazio Russo</a>, recuperammo un po’ di entusiasmo.</br>
Ma durò molto poco perché le carte erano troppo ingarbugliate e nemmeno si riusciva a stimare i debiti, che come minimo oscillavano tra i sei e i nove miliardi di lire e continuavano ad aumentare.</br>
Ne ebbi abbastanza, rassegnai le dimissioni, chiedendo pure di riavere quanto anticipato, mentre Alfio Luciano rimase in sella.</br>
La stagione fu portata a termine conquistando un inutile quinto posto in condominio.

Nel frattempo la Lega aveva acceso i riflettori sul Catania e fissato scadenze serrate che non lasciavano spazio a illusioni. Con le carte già in tribunale e la società in liquidazione solo un pazzo poteva pensare di ragionare su un piano di salvataggio.</br>
Fortuna per il Catania e i suoi tifosi che quel pazzo esisteva e rispondeva al nome di Angelo Massimino, che tornò ancora una volta appena in tempo.

Nel febbraio del 1993 me ne tornai al Messina, alla cui presidenza c’erano allora due dei miei quattordici figli, Alfio Roberto e Giovanni Massimino, ma poi fui coinvolto in una brutta diatriba legale con il Comune peloritano che mi accusò di aver tentato di speculare sulla vendita di alcune case popolari, accusa da cui fui assolto due anni più tardi.</br>
Di quel marasma fece le spese il Messina che non fu iscritto al campionato di C 1993-’94 e fini per sparire.

Tentai nuovamente di acquistare il Catania quando mia cognata e il resto della famiglia decisero di vendere, ma poi mi resi conto che non era più il caso di rimettermi a lottare contro tutti, visto anche che i tifosi rossazzurri esposero uno striscione in cui mi invitarono senza mezzi termini a lasciar perdere. E così feci.

Tornai quindi a dedicarmi ai miei affari.</br>
La morte mi sorprese in un mio cantiere, il 30 aprile 2005, quando avevo 73 anni.</br>
<h2>Bibliografia e sitografia </h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Wikipedia, <a href="https://it.wikipedia.org/wiki/Salvatore_Massimino" target="_blank" rel="noopener">Salvatore Massimino</a>, consultato il 28 ottobre 2021.</li>
</ul>
</br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>

