---
date: 2022-12-10
linktitle: La copertina di "Rossazzurri Indimenticabili, i Presidenti del Catania"
title: La copertina di "Rossazzurri Indimenticabili, i Presidenti del Catania"
thumbnail: "/posts/presidenti/31copertina/ipresidenticover.png"
categories: [ "Rossazzurri Indimenticabili", "I Presidenti" ]
tags: ["grafica", "design"]
sidebar: right
---
Non si dovrebbe giudicare un libro dalla copertina, ma a quanto pare è quello che facciamo tutti.</br>
Penso sia così perché, pur avendo sempre pensato fosse una cretinata, mi sono reso conto che anche io lo faccio spesso.</br>
Certo, non è un giudizio definitivo, eppure soprattutto quando si tratta di un libro illustrato, vedere una bella copertina fa automaticamente pensare che il contenuto debba essere ancora più bello.</br>
Quando ho progettato <a href="/posts/presidenti/00intro/" target="_blank" rel="noopener">"Rossazzurri Indimenticabili: i Presidenti del Catania" </a>avevo già in mente la copertina.
Mettere una accanto all'altra tutte le caricature dei Presidenti rossazzurri è stata una scelta naturale. Non ho badato a nessun principio teorico di progettazione grafica, volevo proprio farlo così.</br>

<!--more-->
Ho aggiunto lo sfondo del pubblico del "Massimino" nonostante probabilmente introduca un po' di "rumore grafico" perché mi dà l'impressione che richiami anche il rumore vero e proprio tipico di uno stadio gremito.</br>
Nella quarta di copertina non ho potuto esimermi dal riproporre un disegno che è piaciuto molto ai tifosi del Catania, una sorta di caricatura della Curva Nord, cuore pulsante del tifo organizzato.</br>
Sono lontanissimo dagli ultrà e dalla loro mentalità, eppure quella curva è un po' l'anima del vecchio "Cibali", a prescindere da chi la occupa.

Realizzare il PDF finale rispettando le dimensioni richieste da Amazon per la pubblicazione KDP è stato facile. Ho usato <a href="/posts/tutorial/01-come-ho-impaginato-ri-i-presidenti/" target="_blank" rel="noopener"><strong>Scribus </strong></a>come avevo fatto per il testo.</br>
Superata l'impegnativa fase di <a href="http://bant.altervista.org/wp-bant-installation/verso-la-pubblicazione-lediting/" target="_blank" rel="noopener"><em>editing</em></a> non mi resta che l'ultima revisione sulla copia di bozza prima di dare il via libera alla pubblicazione di un prodotto che avrà certamente dei difetti ma che posso dire essere originale e realizzato in modo professionale.</br>
Dunque obiettivo raggiunto!</br>

<b>P.S.</b>: La versione online del libro differisce da quella cartacea sia nei testi che nelle immagini. I testi infatti non sono aggiornati all'ultima versione, inoltre mancano gli ultimi due capitoli: quello relativo alla gestione della SIGI e quello dedicato a Ross Pelligra. I disegni nella versione cartacea rappresentano i personaggi a figura intera e non a mezzo busto.


<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>

