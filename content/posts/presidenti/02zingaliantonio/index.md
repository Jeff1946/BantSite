---
date: 2021-09-13
linktitle: 2) Antonio Zingali
title: 2) Antonio Zingali
thumbnail: "/posts/presidenti/02zingaliantonio/zingaliantonio.png"
categories: ["Rossazzurri Indimenticabili", "I Presidenti" ]
tags: ["Prima Divisione", "S.S. Catania"]
sidebar: right
---

Sono Antonio Zingali, avvocato penalista, uno dei principali nella Catania degli anni venti. Feci carriera anche nella federazione fascista catanese, diventandone uno degli elementi di spicco.
Da lì alla presidenza del Catania il passo fu breve.
Sono stato una meteora: ne passerà del tempo prima che ci sia un'altra presidenza breve quanto la mia.
Sono stato il successore del primo presidente della S.S. Catania, il generale <a href="/posts/presidenti/01quasimodosanti/" target="_blank" rel="noopener">Santi Quasimodo</a>. Mi si vede in un’iconica foto scattata il 21 settembre 1930, il giorno dell’inaugurazione del nuovo campo del Catania, tirato su a Piazza Giovanni Verga in meno di due mesi e battezzato, non si sa perché, “Campo dei Cent’anni”.
Due tribune in legno dalla capienza di circa cinquemila posti che delimitano i lati lunghi di un campo in terriccio, palcoscenico perfetto per i campionati di quegli anni.
Un evento reso possibile da una sottoscrizione popolare che portò anche i fondi per iscrivere la squadra alla Prima Divisione.
Non si sa esattamente da quanto fossi alla guida del Club, si sa però che già a novembre al mio posto c’era un altro avvocato, <a href="/posts/presidenti/03gaudiosoandrea/" target="_blank" rel="noopener">Andrea Gaudioso</a>, che reggerà le sorti del Club per il resto della stagione.

<h2> Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "Il rosso, l'azzurro - Catania, novant'anni di una maglia", Geo edizioni, 2020.</li>
</ul>

<br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>