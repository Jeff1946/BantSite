---
date: 2021-11-13
linktitle: 23) Angelo Massimino
title: 23) Angelo Massimino
thumbnail: "/posts/presidenti/23massiminoangelo/23massiminoangelo.png"
categories: [ "Rossazzurri Indimenticabili", "I Presidenti" ]
tags: ["Serie A", "Serie B", "Serie C", "Serie C1", "Club Calcio Catania"]
sidebar: right
---
Evidentemente qualcosa senza di me andò storto perché quando tornai al posto di comando, appena una stagione e mezzo dopo aver ceduto la presidenza a <a href="/posts/presidenti/22cocosalvatore/" target="_blank" rel="noopener">Salvatore Coco</a>, il Catania era in C, dove non finiva da un quarto di secolo.</br>
In quel breve lasso di tempo io non ero certo cambiato, ma il confronto con qualcuno che aveva fatto peggio dovette farmi sembrare migliore a stampa e tifosi, così né l’una né gli altri ebbero da ridire sul mio ritorno.</br>
Sfruttai bene la tregua e per la stagione 1974-’75 misi in piedi una squadra che era una fuoriserie per la categoria, tanto che sarà ricordata a lungo nell’immaginario collettivo.
<!--more-->

Schierava giocatori di fortissima personalità quali i confermati <a href="https://it.wikipedia.org/wiki/Zelico_Petrovic" target="_blank" rel="noopener">Zelico Petrovic</a>, <a href="https://it.wikipedia.org/wiki/Adelchi_Malaman" target="_blank" rel="noopener">Adelchi Malaman</a>, <a href="https://it.wikipedia.org/wiki/Guido_Biondi" target="_blank" rel="noopener">Guido Biondi</a> e <a href="https://it.wikipedia.org/wiki/Giampietro_Spagnolo" target="_blank" rel="noopener">Giampietro Spagnolo</a>, cui si aggiunsero fra gli altri Piero Giagnoni e <a href="https://it.wikipedia.org/wiki/Claudio_Ciceri" target="_blank" rel="noopener">Claudio Ciceri</a>.</br>
Affidai la guida tecnica a <a href="https://it.wikipedia.org/wiki/Gennaro_Rambone" target="_blank" rel="noopener">Gennaro Rambone</a>, un personaggio vulcanico quanto me, che già dal ritiro torchiò i giocatori, mentre io cercai come sempre di raccapezzarmi per mettere ordine nei contratti e ridimensionare pretese esorbitanti.

Partimmo con la giusta carica, solo che già alla seconda di Coppa Italia <a href="https://it.wikipedia.org/wiki/Gennaro_Rambone" target="_blank" rel="noopener">Rambone</a> esplose e rassegnò le dimissioni.</br>
Mi toccò allora richiamare <a href="https://it.wikipedia.org/wiki/Egizio_Rubino" target="_blank" rel="noopener">Egizio Rubino</a>, che riportò un po’ di calma e la squadra poté concentrarsi unicamente sull’obiettivo di vincere.
La stagione fu entusiasmante, perdemmo solo una volta, a Messina, centrando 20 vittorie e 17 pareggi con la coppia d’attacco Ciceri-Spagnolo che mi fece felice realizzando la bellezza di 38 reti.</br>
Eppure la festa scattò solo all’ultima giornata perché il Bari non mollò fino alla fine, arrivando solo un punto dietro di noi.</br>

Recuperata la Serie B nessuno era disposto a vivere una stagione di assestamento e così la piazza ricominciò a farmi la guerra.</br>
Io feci come sempre di testa mia.</br>
Fra i nuovi acquisti spiccava <a href="https://it.wikipedia.org/wiki/Damiano_Morra" target="_blank" rel="noopener">Damiano Morra</a>, destinato a diventare la nostra bandiera, ma la squadra stentò per tutta la stagione. In primavera dovetti sostituire Rubino con <a href="https://it.wikipedia.org/wiki/Guido_Mazzetti" target="_blank" rel="noopener">Guido Mazzetti</a>, che ebbe il suo bel da fare per portarci in salvo.

Stessa musica nella stagione 1976-’77, nonostante alla vigilia non nascosi ambizioni di promozione, supportate dal reingaggio di <a href="https://it.wikipedia.org/wiki/Carmelo_Di_Bella" target="_blank" rel="noopener">Carmelo Di Bella</a> e dall’arrivo di molti nuovi giocatori fra i quali il fortissimo centrocampista <a href="https://it.wikipedia.org/wiki/Lorenzo_Barlassina" target="_blank" rel="noopener">Renzo Barlassina</a>. Sul campo non andammo oltre una classifica tranquilla, ma già a dicembre la tensione in tutto l’ambiente cominciò ad andare fuori controllo, fino a portare un inimmaginabile tracollo che, in un finale da ufficio indagini, ci portò di nuovo in C.

Stavolta la risalita non fu agevole, nonostante non lesinassi impegno e risorse. Mi ci vollero tre stagioni per riportare il Catania fra i cadetti.</br>
Prima la beffa della sconfitta nello spareggio di Catanzaro contro la Nocerina, datato 1978, poi la sfortunata volata con Pisa e Matera persa per soli due punti.</br>
Infine trovai la quadratura del cerchio nell’indimenticabile stagione 1979-’80, quando la squadra era davvero ben assortita. C’era <a href="https://it.wikipedia.org/wiki/Roberto_Sorrentino" target="_blank" rel="noopener">Roberto Sorrentino</a> in porta, <a href="https://it.wikipedia.org/wiki/Lorenzo_Barlassina" target="_blank" rel="noopener">Renzo Barlassina</a> e <a href="https://it.wikipedia.org/wiki/Damiano_Morra" target="_blank" rel="noopener">Damiano Morra</a> a centrocampo, <a href="https://it.wikipedia.org/wiki/Carlo_Borghi" target="_blank" rel="noopener">Carletto Borghi</a> e <a href="https://it.wikipedia.org/wiki/Marco_Piga" target="_blank" rel="noopener">Marco Piga</a> in attacco: un lusso in terza serie.</br>
Ritentai la carta <a href="https://it.wikipedia.org/wiki/Gennaro_Rambone" target="_blank" rel="noopener">Rambone</a>, ma ancora una volta lui abbandonò platealmente reagendo male alle contestazioni del pubblico in Catania-Montevarchi, così mi affidai a <a href="https://it.wikipedia.org/wiki/Lino_De_Petrillo" target="_blank" rel="noopener">Lino De Petrillo</a> e alla fine festeggiamo la promozione bruciando Foggia e Livorno.

Continuai a guidare il Club in un mare perennemente agitato dalle contestazioni anche negli anni ‘80, che però cominciarono bene.</br>
La squadra appena sbarcata in Serie B non soffrì più di tanto il balzo in avanti, pur in un campionato molto competitivo, e le due stagioni 1980-'81 e 1981-'82 servirono a mettere le basi per progetto tecnico di crescita costante.

Nella stagione 1982-'83, anche a seguito dello scandalo del calcio scommesse, la cadetteria diventò una vera A2, con ai nastri di partenza nobili decadute che mantennero un potenziale tecnico ed economico notevole: Milan e Lazio.</br>
Non per questo rinunciai in partenza all’ambizione di centrare il ritorno in A e stanziai un <em>budget</em> di tutto rispetto, sollecitato dell'allenatore con pretese di Direttore Sportivo <a href="https://it.wikipedia.org/wiki/Gianni_Di_Marzio" target="_blank" rel="noopener">Gianni Di Marzio</a>.</br>
Cedemmo Barlassina, ma arrivò <a href="https://it.wikipedia.org/wiki/Maurizio_Giovannelli" target="_blank" rel="noopener">Maurizio Giovanelli</a>, insieme ad un altro centrocampista di gran classe quale <a href="https://it.wikipedia.org/wiki/Ennio_Mastalli" target="_blank" rel="noopener">Ennio Mastalli</a>, ai difensori e <a href="https://it.wikipedia.org/wiki/Claudio_Ranieri" target="_blank" rel="noopener">Claudio Ranieri</a> e <a href="https://it.wikipedia.org/wiki/Giorgio_Mastropasqua" target="_blank" rel="noopener">Giorgio Mastropasqua</a> mentre in attacco restò il mio pupillo <a href="https://it.wikipedia.org/wiki/Aldo_Cantarutti" target="_blank" rel="noopener">Aldo Cantarutti</a>.</br>
Fra alti e bassi scrivemmo una delle pagine più belle della nostra storia, in cui non mancò purtroppo l'amara goccia della tragedia. Dopo un intero campionato passato a contendere alle grandi i posti buoni per la A, lo <em>sprint</em> finale sembrò tagliarci fuori con il Milan e la Lazio che staccarono in anticipo il biglietto per la massima serie.</br>
All'ultima giornata battere il Perugia avrebbe potuto non bastare, perché Cremonese e Como erano in vantaggio, ma riuscimmo ad acciuffare in rimonta successo e terzo posto dopo una partita soffertissima.

Nel frattempo fuori dal campo <a href="https://storiedicalcio.altervista.org/blog/un-giorno-di-ordinaria-follia.html" target="_blank" rel="noopener">la mente del custode dello stadio era andata in corto circuito</a> spingendolo ad un assurdo tentativo di vendetta verso alcuni tifosi protagonisti di reiterate e pesanti provocazioni  ai suoi danni.</br>
L'uomo sparò all'impazzata e uccise il ventottenne Lorenzo Marino, che nulla aveva a che vedere con la folle diatriba.

Mentre la triste vicenda veniva inghiottita dalla cronaca nera, l’attenzione tornò sulla contesa sportiva, che attendeva di risolversi in un mini-campionato con Como e Cremonese, da giocarsi in tre scontri incrociati sul campo neutro di Roma.</br>
Fu allora che la storia uscì dai canoni dell'ordinario, grazie all'interpretazione catanese dell'evento.

Complice la campagna elettorale locale in corso, che suggerì a qualche politico di organizzare alcuni pullman gratuiti per Roma, furono oltre 35000 i tifosi che si spostarono nella Capitale per spingere la squadra verso il ritorno in A atteso dodici anni.
Alla fine ci bastò <a href="https://www.youtube.com/watch?v=SFEMoAdaX9o" target="_blank" rel="noopener">un gol di Crialesi</a> contro il Como, solo uno, per conquistare la quarta promozione in A della nostra storia.</br>
I successivi due incontri finirono infatti a reti inviolate, e il 25 giugno 1983 scoppiò la festa.</br>
Per avere un'idea del livello dell’entità di quell’impresa basti pensare che il Como vantava in cabina di regia <a href="https://it.wikipedia.org/wiki/Gianfranco_Matteoli" target="_blank" rel="noopener">Gianfranco Matteoli</a>, destinato ad una carriera di primissimoo livello, mentre la Cremonese schierava un 18enne di nome <a href="https://it.wikipedia.org/wiki/Gianluca_Vialli" target="_blank" rel="noopener">Gianluca Vialli</a>, anch'egli predestinato.

<div>
<img src="/posts/presidenti/23massiminoangelo/olimpicorossazzurro.png" alt="La folla rossazzurra all'Olimpico di Roma il 25 giugno 1983" width="1145" height="1723" />
<figcaption>Roma, 25 giugno 1983</figcaption>
</div>
</br>
Purtroppo l'impresa restò isolata, anche perché se la B era un campionato super-competitivo, la Serie A, che aveva appena riaperto le porte ai campioni stranieri (due per squadra), era un'<em>élite</em> destinata a sole sedici società ed era universalmente riconosciuto come il campionato più bello e difficile del mondo.</br>
Fatto sta che feci una campagna acquisti non adeguata, in costante attrito con Di Marzio, rimasto a furor di popolo, e questo compromise in partenza la stagione 1983-’84.
Rimasero nella storia dei peggiori acquisti mai fatti quelli dei nostri due brasiliani <a href="https://it.wikipedia.org/wiki/Pedrinho" target="_blank" rel="noopener">Pedrinho</a> e <a href="https://it.wikipedia.org/wiki/Luvanor_Donizete_Borges" target="_blank" rel="noopener">Luvanor</a>. Il primo visse di rendita per una convocazione in Nazionale che lo fece passare per un fenomeno, il secondo era un giovane con buone doti tecniche ma era troppo fragile sul piano caratteriale.</br>
Il susseguirsi di squalifiche del campo e l'immancabile infierire della sfortuna, con Mastalli messo presto fuori da un grave infortunio, sancirono l'immediato ritorno in B, con l'onta aggiuntiva del record negativo di soli 12 punti racimolati e di una sola vittoria conquistata.

Dopo una stagione del genere la pressione della piazza non poteva che tornare ai massimi livelli.</br>
Per difendermi assunsi un dirigente in grado di farmi da parafulmine, <a href="https://it.wikipedia.org/wiki/Giacomo_Bulgarelli" target="_blank" rel="noopener">Giacomo Bulgarelli</a>. L’ex campione del Bologna lavorò bene, mettendo a disposizione del nuovo tecnico <a href="https://it.wikipedia.org/wiki/Antonio_Renna" target="_blank" rel="noopener">Mimmo Renna</a> una squadra equilibrata che al giro di boa era in piena corsa per la promozione.
A quel punto le acque si erano calmate così ritenni, facendo un errore madornale, di non aver più bisogno di Bulgarelli, cui peraltro avevo fatto un contratto di soli sei mesi.
Il girone di ritorno sancì l’inversione di tendenza, non solo per la stagione, ma per l’intero decennio.</br>
Cominciò infatti un altro incubo, con un declino lento e costante che si concluse con una drammatica sfida salvezza a Cagliari: il sudatissimo 0-0 finale scongiurò la seconda retrocessione consecutiva.

Dopo un campionato solo poco più tranquillo in cui raggiungemmo la salvezza con una giornata di anticipo, ecco che la Serie C1 diventò di nuovo realtà al termine del campionato 1986-’87.

A questo punto pensai a una ristrutturazione in ottica biennale.</br>
Chiamai un allenatore emergente, <a href="https://it.wikipedia.org/wiki/Osvaldo_Jaconi" target="_blank" rel="noopener">Osvaldo Jaconi</a>, reduce da una buona stagione a Rimini, e gli affidai un manipolo di giovani che ritenevo interessanti in prospettiva.
Il treno promozione parve subito scappare lontano e sulla spinta della stampa e della piazza, passai la mano per la seconda volta.

Subentrò una cordata di imprenditori locali capitanata da Angelo Attaguile, un altro politico di professione che restituì alla società quella faccia pulita che tutti sembravano credere potesse bastare a risollevare le sorti del Catania.</br>
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>
<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>


