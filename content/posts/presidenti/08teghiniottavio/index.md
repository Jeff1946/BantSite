---
date: 2021-09-30
linktitle: 8) Ottavio Teghini
title: 8) Ottavio Teghini
thumbnail: "/posts/presidenti/08teghiniottavio/teghiniottavio.png"
categories: [  "Rossazzurri Indimenticabili", "I Presidenti" ]
tags: ["Serie C", "A.F.C. Catania"]
sidebar: right
---

Quando diventai Presidente del Catania, nel novembre del 1941, la responsabilità era enorme.
La guerra era ormai una presenza scomoda e dolorosa che aveva stravolto le vite di tutti. Non aveva senso portare avanti i campionati, eppure lo si fece.
Hitler e Mussolini propagandarono l’idea che sarebbe stata una guerra lampo, cosa che naturalmente non fu, né una guerra potrebbe mai essere indolore.
<!--more-->


Nella mia prima stagione, quella 1941-’42, mettemmo insieme un organico ambizioso in cui spiccava l’attaccante austriaco <a href="https://it.wikipedia.org/wiki/Engelbert_Koenig" target="_blank" rel="noopener">Engelbert Koenig</a>, anche se perdemmo <a href="https://it.wikipedia.org/wiki/Carmelo_Di_Bella" target="_blank" rel="noopener">Carmelo Di Bella</a> che andò alla Juventina Palermo.
Dopo cinque anni riportammo sulla nostra panchina Géza Kertész, che nel frattempo aveva portato in B il Taranto.

Come spesso avviene nel calcio, il riscontro del campo non confermò le speranze del precampionato.
Sebbene stazionammo nelle alte sfere della classifica conquistando anche il primato dopo la sonante vittoria nel derby con la Juventina, furono gli altri derby a frenarci. Contro i Vigili del Fuoco del Capoluogo e con il Siracusa pareggiammo, contro l’Aviosicula Palermo uscimmo sconfitti e ci staccammo dalle prime posizioni.
Finimmo addirittura sesti, e ogni sogno di gloria fu riposto nel cassetto.

Tentando di ignorare il dramma che stava cambiando per sempre il mondo, affrontammo anche la stagione 1942-’43.
Fare finta di niente però era ormai impossibile, dal momento che la formula del campionato fu stravolta.
Gli spostamenti erano impossibili, quindi si organizzò un girone siculo-calabro a dieci squadre, con il solo Siderno formazione non siciliana.
Anche se salutammo Géza Kertész, che si accasò alla Roma in Serie A, mettemmo a segno un clamoroso colpo di mercato: <a href="https://it.wikipedia.org/wiki/Marco_Romßano_(calciatore)" target="_blank" rel="noopener">Marco Romano</a>, già protagonista in A e in B. In panchina sedette <a href="https://it.wikipedia.org/wiki/Berardo_Frisoni" target="_blank" rel="noopener">Berardo Frisoni</a>.

Vincemmo facilmente il girone, staccando il Siracusa secondo di ben otto punti, quindi ci qualificammo per il girone A delle finali per la B.
Si fece in tempo a disputare la trasferta contro la Ternana, dove i padroni di casa, che pensavano batterci facilmente, ci strapparono a fatica il pareggio.
Il torneo avrebbe dovuto proseguire con altre avvincenti sfide contro Varese, Salernitana, Biellese e Forlì, cominciando proprio dalla sfida al Cibali con quest’ultimo.

La gara però non fu mai disputata.
La situazione era ormai precipitata e a maggio Catania e Palermo vennero ufficialmente escluse dai rispettivi campionati per “cause di forza maggiore” , con la promessa della Federazione di tenere in conto i risultati acquisiti alla ripresa dell’attività.

La realtà era che la guerra mise fine bruscamente al primo capitolo della storia del Catania, un capitolo lungo 14 anni in cui il Club fu gestito da otto presidenti, l’ultimo dei quali sono stato proprio io, Ottavio Teghini.

Ma tutti i dirigenti che si avvicendarono al comando contribuirono a mettere insieme gli ingredienti che costituiranno il marchio di fabbrica del Calcio Catania: la maglia rossazzurra, lo stemma di elefante, lo stadio polisportivo di Cibali e una sfilza di uomini di sport che saranno il principale <em>trait d’union</em> fra il Catania 1929 e il Catania 1946.
<h2> Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "Il rosso, l'azzurro - Catania, novant'anni di una maglia", Geo edizioni, 2020.</li>
</ul>

<br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>
