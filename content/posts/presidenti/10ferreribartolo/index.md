---
date: 2021-10-06
linktitle: 10) Bartolo Ferreri
title: 10) Bartolo Ferreri
thumbnail: "/posts/presidenti/10ferreribartolo/ferreribartolo.png"
categories: [ "Rossazzurri Indimenticabili", "I Presidenti" ]
tags: ["Serie B", "Serie C", "A.F.C. Catania", "Club Calcio Catania"]
sidebar: right
---

Sono il Marchese Bartolo Ferreri dell’Anguilla e feci parte dell’aristocrazia di Catania, oltre che di quella del Calcio Catania.
Ero parte del consiglio direttivo dell’<em>Automobile Club</em> locale, fondato nel 1922, e membro dello storico <em>Rotary Club</em>, fondato nel 1938.
Insomma, il mio legame con la città andò oltre lo sport
Entrai nel Club rossazzurro ai tempi della reggenza del <a href="/posts/presidenti/04trigonavespasiano/" target="_blank" rel="noopener">Duca Trigona di Misterbianco</a>, di cui ero fidato collaboratore.
<!--more-->
In particolare compaio nei quadri dirigenziali nell’indimenticabile Catania edizione 1933-’34, quello guidato da Géza Kertész  che conquistò la prima promozione in Serie B.

Tornai nella dirigenza del Catania, stavolta da Presidente, nel marzo del 1948, quando il prefetto Rodolfo Biancorosso ratificò l’elezione del nuovo consiglio direttivo.
Subentrai a <a href="/posts/presidenti/09manganarosanti/" target="_blank" rel="noopener">Santi Manganaro</a> con la benedizione di quest’ultimo, ma anche degli altri dirigenti storici, quali Angelo Vasta, Giuseppe Lorenti e Cesare Mazzone.
Il finale di stagione fu caratterizzato da un esaltante testa a testa con la Reggina, che ci vide prevalere solo all’ultima giornata grazie al trionfo esterno con il Megara Augusta, che battemmo 3-1.
I calabresi non la presero bene, alimentando un’inutile coda velenosa.
Inutile non solo perché il nostro successo fu cristallino e meritato, ma anche perché quel primato non servì ad altro che ad accedere ad una nuova Serie C, a dimensione nazionale, ma pur sempre Serie C.

In effetti per il nostro successo, a conti fatti, furono decisivi i due punti guadagnati a tavolino trasformando in vittoria la sconfitta rimediata in quel di Canicattì. Ma ci fu poco da discutere, considerato che i nostri avversari avevano schierato un giocatore tesserato irregolarmente.
L’allargamento dei quadri consentì anche alla Reggina di accedere al nuovo torneo e la sfida si rinnovò immediatamente.

Per quanto mi riguardava, avevo fatto il mio, così lasciai il posto di Presidente all’Ingegner Giuseppe Barreca, che iniziò la stagione 1948-’49.

<h2> Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://catania.aci.it/La-nostra-storia" target="_blank" rel="noopener">Automobile Club Catania</a>, la nostra storia, http://www.catania.aci.it/, consultato il 25 settembre 2021.</li>
 	<li><a href="https://rotarycatania.it/storia/" target="_blank" rel="noopener">Rotary Club Catania, La storia</a>, www.rotarycatania.it, consultato il 25 settembre 2021.</li>
</ul>

<br>
<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>
