---
date: 2021-10-23
linktitle: 15) Arturo Michisanti
title: 15) Arturo Michisanti
thumbnail: "/posts/presidenti/15michisantiarturo/michisantiarturo.png"
categories: [ "Rossazzurri Indimenticabili", "I Presidenti" ]
tags: ["Serie B", "Club Calcio Catania"]
sidebar: right
---
Credo che con me il Catania abbia provato per la prima volta l’ebbrezza delle casse piene.
Venivo da Roma ma alle pendici dell’Etna feci ottimi affari guadagnandomi l’appalto per lo smaltimento dei rifiuti urbani.
Nei primi anni 50 del XX secolo grazie a me le strade cittadine erano linde e profumate.
Fu quasi naturale reinvestire nel calcio, che in fondo non era altro che un altro appalto del Comune.
Ero un personaggio diverso dai dirigenti che mi avevano preceduto, sempre attenti, per forza di cose, a non fare mai il passo più lungo della gamba.
Io non tenevo a freno la mia ambizione, volevo vincere.
<!--more-->
Il primo Catania della mia gestione, quello edizione 1951-’52, militava in Serie B, quindi vincere significava andare in Serie A, un palcoscenico ancora sconosciuto per il nostro Club.

Quella stagione però l’impresa si rivelò troppo difficile.
C’era un solo posto buono per fare il salto di categoria e c’era la concorrenza di una fuori serie come la Roma.
Eppure non lesinai risorse ed energie per provare a competere con le grandi del torneo: la squadra che misi in piedi vantava pezzi da novanta come <a href="https://it.wikipedia.org/wiki/Enzo_Bearzot" target="_blank" rel="noopener">Enzo Bearzot</a>, <a href="https://it.wikipedia.org/wiki/Nicola_Fusco_(calciatore)" target="_blank" rel="noopener">Nicola Fusco</a>, <a href="https://it.wikipedia.org/wiki/Fabrizio_Bartolini_(calciatore)" target="_blank" rel="noopener">Fabrizio Bartolini</a>, <a href="https://it.wikipedia.org/wiki/Guido_Klein" target="_blank" rel="noopener">Guido Klein</a>,<a href="https://it.wikipedia.org/wiki/Varo_Bravetti" target="_blank" rel="noopener"> Alvaro Bravetti</a>, <a href="https://it.wikipedia.org/wiki/Narciso_Soldan" target="_blank" rel="noopener">Narciso Soldan</a>.
Sbagliai forse a cambiare troppi allenatori: partimmo con <a href="https://it.wikipedia.org/wiki/Nereo_Marini" target="_blank" rel="noopener">Nereo Marini</a>, poi ci fu l'intermezzo di<a href="https://it.wikipedia.org/wiki/Rodolfo_Brondi" target="_blank" rel="noopener"> Rodolfo Brondi</a> per finire con <a href="https://it.wikipedia.org/wiki/Fioravante_Baldi" target="_blank" rel="noopener">Fioravante Baldi</a>.
Alla fine arrivammo quarti, un ottimo piazzamento, anche se di fatto non fummo mai realmente in corsa per il salto di categoria.

La stagione per la quale tutti mi ricordano è quella del 1952-'53.
Ci fu da lottare in campo e fuori.
La squadra era davvero ben assortita. Confermai mister <a href="https://it.wikipedia.org/wiki/Fioravante_Baldi" target="_blank" rel="noopener">Fioravante Baldi</a> e gli consegnai innesti di rilievo quali <a href="https://it.wikipedia.org/wiki/Bruno_Micheloni" target="_blank" rel="noopener">Bruno Micheloni</a> e <a href="https://it.wikipedia.org/wiki/Sergio_Quoiani">Sergio Quoiani</a>.

L'ossatura della squadra non venne stravolta e i risultati si videro, nonostante un inizio balbettante che ci costrinse a dare fondo a tutte le energie per rimontare e acciuffare il Legnano al secondo posto, mentre il Genoa si accaparrò il primato.
A dirla tutta ci volle anche una vittoria a tavolino sul Padova, accordata a causa delle pesanti intemperanze del pubblico che aveva anche ferito un guardalinee a seguito dell'annullamento di un gol.
E lì cominciò un campionato parallelo. La giustizia sportiva prima accordò il ribaltone, poi lo annullò proprio alla vigilia dello spareggio inizialmente fissato per il 14 giugno a L'Aquila, e infine ci restituì i due punti che ci spettavano. Ma era già estate inoltrata.
Dovetti far valere tutto il mio peso politico per ribaltare il verdetto teoricamente definitivo della CAF ottenendo una nuova commissione.
Ci ritrovammo così a giocarci lo spareggio in quel di Firenze il 28 luglio 1953, teoricamente favoriti considerato che i lilla erano già in vacanza da un po'.
Invece beccammo un gol dopo l'altro e alle fine uscimmo sconfitti 1-4.
Il sogno della Serie A rimase tale e il terzo posto finale, che pure era il miglior risultato della nostra storia, ebbe un sapore amarissimo.

Nel frattempo decisi che il mio tempo era finito, i miei rapporti con il sindaco non erano più idilliaci e passai la mano.
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>
