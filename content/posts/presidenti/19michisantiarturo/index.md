---
date: 2021-11-02
linktitle: 19) Arturo Michisanti
title: 19) Arturo Michisanti
thumbnail: "/posts/presidenti/19michisantiarturo/michisantiarturo.png"
categories: [ "Rossazzurri Indimenticabili", "I Presidenti" ]
tags: ["Serie B", "Club Calcio Catania", "Angelo Massimino", "Turi Massimino"]
sidebar: right
---
Feci di tutto per tornare alla presidenza del Calcio Catania.
Lo avevo promesso a me stesso e usai tutti i mezzi per riuscirci.
Quando finalmente riconquistai quella carica ero meno ricco ma non meno ambizioso.
Dopo la mia prima esperienza <a href="/posts/presidenti/16rizzogiuseppe/" target="_blank" rel="noopener">Giuseppe Rizzo</a> era riuscito a portare la squadra in A, e quando retrocesse immediatamente per lo scandalo Scaramella molti pensarono che dietro il fattaccio ci fossimo io e il mio segretario Giulio Sterlini. Avremmo orchestrato noi il complotto perché l’allora vicepresidente Galli aveva contribuito a togliermi l’appalto della nettezza urbana, essendo lui anche assessore del Comune.
<!--more-->
Non badai a queste accuse e attesi il mio momento per cinque lunghi anni.
Gli ultimi tre di lento declino per il Catania, che era punto e a capo. Le casse erano vuote, anzi, il disavanzo di ben 140 milioni di lire aveva messo il Comune con le spalle al muro.
All'alba della stagione di Serie B 1958/59, non si poteva rifiutare l'aiuto di un volenteroso imprenditore come me.
Come sempre cercai di lasciare il segno. Ingaggiai l’allenatore jugoslavo <a href="https://it.wikipedia.org/wiki/Blagoje_Marjanovi%C4%87" target="_blank" rel="noopener">Blagoje Marjanovic</a>. Fra i giocatori confermai alcuni pilastri, quali <a href="https://it.wikipedia.org/wiki/Mario_Corti_(calciatore)" target="_blank" rel="noopener">Mario Corti</a>, <a href="https://it.wikipedia.org/wiki/Elio_Grani" target="_blank" rel="noopener">Elio Grani</a>, <a href="https://it.wikipedia.org/wiki/Guglielmo_Toros" target="_blank" rel="noopener">Guglielmo Toros</a>, <a href="https://it.wikipedia.org/wiki/Riccardo_Carapellese" target="_blank" rel="noopener">Riccardo Carapellese </a>e <a href="https://it.wikipedia.org/wiki/Sebastiano_Buzzin" target="_blank" rel="noopener">Buzzin</a>, acquistai <a href="https://it.wikipedia.org/wiki/Emilio_Bonci" target="_blank" rel="noopener">Emilio Bonci</a>, <a href="https://it.wikipedia.org/wiki/Adelmo_Prenna" target="_blank" rel="noopener">Memo Prenna</a> e <a href="https://it.wikipedia.org/wiki/Guido_Macor" target="_blank" rel="noopener">Guido Macor</a>, integrando alcuni giovani di belle speranze come il catanese Gino Canelli.

Purtroppo sul campo nulla andò come avevo sperato.
Già alla quinta giornata dei clamorosi incidenti durante la gara interna con il Vigevano lasciarono intuire che non c’erano i presupposti per spiccare il volo. Anzi, il fallimento fu tecnico oltre che finanziario, visto che la squadra rimase impelagata in zona retrocessione e rischiò grosso. Alla fine misi in panchina <a href="https://it.wikipedia.org/wiki/Felice_Borel" target="_blank" rel="noopener">Felice Borel</a>, con a fianco la vecchia gloria rossazzurra <a href="https://it.wikipedia.org/wiki/Carmelo_Di_Bella" target="_blank" rel="noopener">Carmelo Di Bella</a>, che poi rimase solo in panchina e fortunatamente ci guidò alla salvezza quando io già avevo lasciato la presidenza.

La situazione infatti era precipitata.
Ci volle una mobilitazione politica per strappare il Catania al fallimento.
Grazie a Ignazio Marcoccio, delegato provinciale del CONI, che tratto con i dirigenti della Lega e ai fratelli Angelo e Turi Massimino, imprenditori edili, che misero i soldi necessari a non affondare, arrivò la salvezza anche fuori dal campo.

La storia rossazzurra continuò così senza di me.
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: i Presidenti del Catania</strong>" è disponibile su <a href="https://www.amazon.it/dp/B0BJYGHXZH" target="_blank" rel="noopener">Amazon</a>.
100 pagine a colori e 40 ritratti di Presidenti e dirigenti che hanno fatto la storia del Catania.</em>

<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>


