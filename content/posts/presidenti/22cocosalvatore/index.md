---
date: 2021-11-10
linktitle: 22) Salvatore Coco
title: 22) Salvatore Coco
thumbnail: "/posts/presidenti/22cocosalvatore/cocosalvatore.png"
categories: [ "Rossazzurri Indimenticabili", "I Presidenti" ]
tags: ["Serie B", "Serie C", "Club Calcio Catania", "Ignazio Marcoccio", "Angelo Massimino"]
sidebar: right
---
Sono Salvatore Coco e fui una meteora nella storia rossazzurra.
Fu <a href="/posts/presidenti/20marcoccioignazio/" target="_blank" rel="noopener">Ignazio Marcoccio</a>, che era ancora attivo nella vita del Club, di cui manteneva la presidenza onoraria, a volermi in prima linea quando <a href="/posts/presidenti/21massiminoangelo/" target="_blank" rel="noopener">Angelo Massimino</a> cominciò a subire la pressione della piazza.
Così, pur rimanendo il principale finanziatore del Club, mi cedette la poltrona di Presidente alla fine dell’ottobre del 1972.
Entrai allora in scena io, insieme a Salvatore Costa nelle vesti di amministratore delegato e Sebastiano Porto e Giuseppe Mangano in quelle di consiglieri.
<!--more-->

La squadra era stata già messa in piedi da Massimino e l’allenatore <a href="https://it.wikipedia.org/wiki/Carmelo_Di_Bella" target="_blank" rel="noopener">Di Bella</a> non aveva di che lamentarsi, anche se la perdita di un attaccante come <a href="https://it.wikipedia.org/wiki/Aquilino_Bonfanti" target="_blank" rel="noopener">Aquilino Bonfanti</a> e il solito tira e molla fra dirigenza e allenatore per trovare gli accordi economici non aiutarono a creare il necessario entusiasmo. Partimmo anche bene in campionato, pur con qualche balbettio di troppo in trasferta.
Grazie al proverbiale pragmatismo di Di Bella terminammo il girone di andata al terzo posto.
La A sembrava finalmente a portata di mano, ma la crisi d’inverno non tardò ad arrivare e così giungemmo in affanno alla volata finale, chiudendo al quinto posto.

I conti dunque non tornavano: né i risultati del campo, né le finanze del Club furono rinvigorite dalla mia gestione.
Non mi restò che riprovare nella stagione 1973-’74 e stavolta la responsabilità della costruzione della squadra fu tutta mia e del mio <em>entourage</em>.
Come sempre fu l’esigua disponibilità economica a determinare le scelte tecniche, ma stavolta nessuno ebbe da ridire, d’altra parte un nuovo Presidente avrà pur diritto ad almeno una prova d’appello.

<a href="https://it.wikipedia.org/wiki/Carmelo_Di_Bella" target="_blank" rel="noopener">Carmelo Di Bella</a> però non fu convinto del materiale messogli a disposizione e se ne andò sbattendo la porta prima del ritiro.
Non me la presi e anzi annunciai la mia ambizione di portare in rossazzurro niente meno che <a href="https://it.wikipedia.org/wiki/Nils_Liedholm" target="_blank" rel="noopener">Niels Liedholm</a>, che in realtà aspettava di andare alla Roma e fece presto sapere di non essere disponibile.
Toccò a <a href="https://it.wikipedia.org/wiki/Luigi_Valsecchi" target="_blank" rel="noopener">Luigi Valsecchi</a> il traghettamento nel precampionato, fino a quando non arrivò <a href="https://it.wikipedia.org/wiki/Guido_Mazzetti" target="_blank" rel="noopener">Guido Mazzetti</a>, un uomo destinato a fare bene alle falde dell’Etna. Ma non in questa stagione.

Il volto nuovo fu centravanti <a href="https://it.wikipedia.org/wiki/Giampietro_Spagnolo" target="_blank" rel="noopener">Giampietro Spagnolo</a>, che non bastò a risolvere i problemi del reparto avanzato, tanto più che scartammo il centravanti italo-argentino <a href="https://it.wikipedia.org/wiki/Delio_Onnis" target="_blank" rel="noopener">Delio Onnis</a>, destinato ad una eccellente carriera in Francia.
L’avvio di stagione fu di nuovo discreto, tanto che si inanellarono sei risultati utili consecutivi, abbastanza da illudersi che nel mercato novembrino non servisse correre ai ripari.
La realtà non tardò a dimostrarsi diversa. Al giro di boa stazionavamo a metà di una classifica come al solito assai corta, ma il girone di ritorno fu un calvario.
In più l’insofferenza dei tifosi si traduceva sempre più spesso in violenza.
A seguito della sconfitta interna con il Bari si scatenò il finimondo, con fiamme sulle tribune e cariche della polizia. Scappò persino un colpo di pistola, che per fortuna non fece danni.
A pagare fu Mazzetti, cacciato per far posto alla strana coppia Valsecchi-Galbiati, che presto fece a sua volta posto a <a href="https://it.wikipedia.org/wiki/Adelmo_Prenna" target="_blank" rel="noopener">Memo Prenna</a>.
L’indubbio carisma della vecchia gloria rossazzurra non bastò, soprattutto dopo che le nuove intemperanze dei tifosi a contorno della sconfitta interna col Novara, ci costrinsero al campo neutro.
<a href="/posts/presidenti/21massiminoangelo/" target="_blank" rel="noopener">Massimino</a>  propose la sua mossa per salvare il salvabile, ma quando si presentò in sede con Mazzetti non volli nemmeno riverlo.
Sbagliai, se è vero come e vero che finimmo ultimi tornando in C dopo la bellezza di 25 anni.

A me e agli altri dirigenti non restò che prendere atto che gli anni Sessanta erano ormai solo un bel ricordo e che per andare avanti non si poteva prescindere da investimenti corposi.

E a Catania l’unico disposto a rischiare il proprio portafogli per il Catania era Angelo Massimino che, nuovamente acclamato dalla folla, tornò al timone del suo costoso giocattolo.

<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>
<a href="https://www.amazon.it/dp/B0BJYGHXZH" target="_blank" rel="noopener"><img class="aligncenter wp-image-1415 size-large" src="/images/banners/ri1-horizontal.png" alt="Rosazzurri Indimenticabili, banner orizzontale" width="640" height="269" /></a>


