---
date: 2022-12-12
linktitle: Ciccio Graziani
title: Ciccio Graziani
thumbnail: "/posts/allenatori/grazianiciccio/grazianiciccio.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C1", "playoff", "Club Calcio Catania"]
sidebar: right
---
Non so bene se ad oggi mi si ricorda più per i miei trascorsi da calciatore, per la mia fugace carriera da allenatore, o per i miei <em>blitz</em> nel mondo della televisione in veste di opinionista o protagonista di <a href="https://it.wikipedia.org/wiki/Campioni,_il_sogno" target="_blank" rel="noopener"><em>reality show</em></a>.
So per certo però che a Catania mi si ricorda per aver riportato la squadra in <a href="https://tuttoilcataniaminutoperminuto.it/2021/11/21/taranto-catania-i-precedenti/" target="_blank" rel="noopener">Serie B nel 2001/02</a>, in particolare per la corsa liberatoria - insieme alla mia "metà" <a href="/posts/allenatori/pellegrinomaurizio/">Maurizio Pellegrino</a> - verso la metà campo dello stadio di Taranto al termine della finale di ritorno degli spareggi.
<!--more-->

Eravamo subentrati in panchina solo poche settimane prima, quando con uno dei suoi colpi di teatro il Presidente <a href="/posts/presidenti/28gaucciriccardo/" target="_blank" rel="noopener">Riccardo Gaucci</a> aveva fatto fuori <a href="https://it.wikipedia.org/wiki/Pietro_Vierchowod" target="_blank" rel="noopener">Pietro Vierchowod</a>, a sua volta sostituto di <a href="https://it.wikipedia.org/wiki/Aldo_Ammazzalorso" target="_blank" rel="noopener">Aldo Ammazalorso</a>, nonostante il terzo posto al termine della stagione regolare.
Io stavo decidendo quale carriera facesse per me, se quella di dirigente o quella di allenatore,  ma accettai l'incarico sena pensarci troppo.</br>
Dopo aver rocambolescamente fatto fuori il Pescara in semifinale, ci ritrovammo a giocarci la cadetteria, che a Catania mancava da 15 anni, su un campo caldissimo, con il vantaggio - che poteva essere anche un'arma a doppio taglio - di un solo gol, quello (splendido) <a href="https://www.cataniamood.com/2021/11/18/catania-taranto-1-0-gol-di-fini-video-vogliamo-la-pelle-doca/" target="_blank" rel="noopener">segnato da Michele Fini nella partita di andata</a>.

Qualcuno da allora si cimenta nel tentativo di quantificare la divisione dei meriti fra me e Maurizio, esercizio fine a se stesso. La verità è che certe partite si giocano sul filo dell'equilibrio, che può essere spezzato da fattori imprevedibili. Di sicuro noi volevamo vincere e Catania aveva trasmesso alla squadra quella voglia di uscire dall'anonimato che era stata frustrata appena <a href="http://diariossazzurro.altervista.org/WP-site/wordpress/?page_id=950" target="_blank" rel="noopener">un anno prima dalla sconfitta nella finale <em>play-off</em> subìta dal Messina</a>.</br>
Penso proprio che fu la nostra capacità di soffrire a farci resistere sullo zero a zero fino alla fine.</br>
I pugliesi, che recriminarono per decenni su quella sconfitta, inciamparono nel momento decisivo. Avremmo potuto anche vincere, <a href="https://it.wikipedia.org/wiki/Eddy_Baggio" target="_blank" rel="noopener">Eddy Baggio</a> ebbe una grande occasione per portarci in vantaggio anche allo "Iacovone", ma non sapremo mai come un gol avrebbe cambiato quella partita. Alla fine rischiammo la classica beffa all'ultimo assalto, ma <a href="https://it.wikipedia.org/wiki/Gennaro_Iezzo" target="_blank" rel="noopener">Gennaro Iezzo</a> ci salvò e l'arbitro ebbe la personalità di non assecondare la voglia di rigore dei padroni di casa.</br>
Fu bellissimo festeggiare sommessamente negli spogliatoi blindati dello stadio avversario, ma ancor di più sfogarsi a notte fonda al "Massimino", aperto per l'occasione al nostro ritorno.

Non esagero se dico che quella promozione fu una svolta per la storia del Catania, che da lì a qualche anno avrebbe scalato vette inesplorate.</br>
Non con me però, e nemmeno con i Gaucci. Io resistetti in panchina, sempre in <em>tandem</em> con <a href="/posts/allenatori/pellegrinomaurizio/" target="_blank" rel="noopener">Pellegrino</a>, per una decina di giornate, dopo le dimissioni estive del mio successore designato, <a href="/posts/allenatori/jaconiosvaldo/" target="_blank" rel="noopener">Osvaldo Jaconi</a>, poi passai dietro la scrivania per sparire poco dopo dai radar rossazzurri, come succedeva a tanti durante la gestione vulcanica dei Gaucci.</br>
La squadra proseguì la sua lotta sul campo, la società continuò a fare e disfare spingendosi anche a correggere i propri errori tecnici con le vittorie in tribunale del famoso <a href="https://tuttoilcataniaminutoperminuto.it/category/il-caso-martinelli/" target="_blank" rel="noopener">caso Martinelli</a>, e alla fine la B fu salvata e il Club si assicurò un altro pezzo di futuro.

A me rimase un bel ricordo da rievocare all'occorrenza davanti una telecamera durante le mie scorribande televisive.
</br></br>
<h2>Bibliografia</h2>

<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>

</br>
<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

