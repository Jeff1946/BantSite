---
date: 2023-07-15
linktitle: Bruno Pace
title: Bruno Pace
thumbnail: "/posts/allenatori/pacebruno/pacebruno.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C1", "Club Calcio Catania"]
sidebar: right
---
Quando giocavo un giornalista mi soprannominò “il poeta del gol”, prima che lo stesso appellativo fosse associato al più famoso <a href="https://it.wikipedia.org/wiki/Claudio_Sala" target="_blank" rel="noopener">Claudio Sala</a>.</br>
Io di gol ne facevo pochi, ma ero uno di sostanza, etichettato nei modi più disparati per le mie doti, spesso messe in discussione. Mi soprannominarono anche “matto”, solo perché, in un'era in cui si pretendeva di imporre la disciplina staccando le luci nelle stanze quando si era in ritiro o con i controlli telefonici quando si era liberi, io rivendicavo il diritto di essere giudicato per quello che facevo sul campo e basta.
<!--more-->

Mi portai dietro questa mentalità anche quando diventai allenatore e non si può negare che la cosa funzionò: centrai con il Catanzaro il settimo posto nella Serie A ultra competitiva edizione <a href="https://it.wikipedia.org/wiki/Unione_Sportiva_Catanzaro_1981-1982" target="_blank" rel="noopener">1981/82</a>, il miglior risultato delle squadre delle province “povere” del sud.</br>
Una squadra zeppa di giocatori che prima o poi sarebbero passati da Catania: Carlo Borghi, Claudio Ranieri, Piero Braglia, Massimo Mattolini, Giuseppe Sabadini, Andrea Salvadori.

A Catania andai più volte, sempre in condizioni difficili.</br>
Non ho giustificazioni per la retrocessione in C1 del <a href="https://it.wikipedia.org/wiki/Calcio_Catania_1986-1987" target="_blank" rel="noopener">1986/87</a>, evitabilissima, devo però dire che <a href="https://it.wikipedia.org/wiki/Calcio_Catania_1987-1988" target="_blank" rel="noopener">l’anno successivo</a> ottenni un risultato fondamentale evitando un nuovo capitombolo che sarebbe stato senza precedenti.</br>
La nuova dirigenza guidata da <a href="/posts/presidenti/24attaguileangelo/" target="_blank" rel="noopener">Angelo Attaguile</a> aveva capito poco, e la squadra era in stato confusionale. Io subentrai alla 23a giornata, cioè a undici dalla fine. Fummo costretti a spareggiare con la Nocerina per non retrocedere.</br>
Vincemmo 2-0 e salvammo non solo la categoria, ma anche il calcio a Catania.</br>
A quei tempi i fallimenti delle società di calcio non erano una triste abitudine, ma stavano per diventarlo. Non so come sarebbe finita se davvero si fosse dovuto affrontare, per la prima volta, il campionato di quarta serie.</br>
Guidai il Catania anche all’inizio della <a href="https://it.wikipedia.org/wiki/Calcio_Catania_1988-1989" target="_blank" rel="noopener">stagione successiva</a>, ma quattro sconfitte consecutive a novembre mi costarono la panchina, che cedetti a <a href="/posts/allenatori/russomelo/" target="_blank" rel="noopener">Melo Russo</a>.

Me ne andai per le conseguenze di un infarto il <a href="https://www.ilpescara.it/cronaca/pescara-morto-bruno-pace.html" target="_blank" rel="noopener">7 febbraio 2018</a>, all'età di 74 anni.

<h2>Bibliografia e sitografia</h2>
<ul>
 	<li>"<a href="https://carotenuto.blogautore.repubblica.it/2018/02/08/bruno-pace-raccontato-da-gianni-mura/" target="_blank" rel="noopener">Ero un calciatore libero, non cambierò certo ora</a>" di Gianni Mura, Repubblica, 31 luglio 1981, consultato il 6 maggio 2023.</li>
 	<li>"<a href="https://ilnobilecalcio.it/2022/01/01/bruno-pace-a-catanzaro-fece-tendenza/" target="_blank" rel="noopener">Bruno Pace fece tendenza</a>" di Stefano Olivari, Il Nobile Calcio, 1 gennaio 2022, consultato il 15 maggio 2023.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://it.wikipedia.org/wiki/Bruno_Pace" target="_blank" rel="noopener">Wikipedia, Bruno Pace</a></li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

