---
date: 2023-09-10
linktitle: Maurizio Pellegrino
title: Maurizio Pellegrino
thumbnail: "/posts/allenatori/pellegrinomaurizio/pellegrinomaurizio.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C", "CND", "Lega Pro", "Club Calcio Catania"]
sidebar: right
---
Il Catania è stata casa mia per gran parte della mia carriera.
Anzi, per gran parte delle mie carriere, visto che in rossazzurro ho fatto il calciatore, l’allenatore e il dirigente.</br>
Sono stato il classico uomo per tutte le stagioni e ho centrato due promozioni, una in campo e l’altra in panchina, come <a href="/posts/allenatori/dibellacarmelo/" target="_blank" rel="noopener">Carmelo Di Bella</a> e <a href="/posts/allenatori/marinopasquale/" target="_blank" rel="noopener">Pasquale Marino</a>.</br>
La prima impresa la firmai da giocatore, proprio insieme a <a href="/posts/allenatori/marinopasquale/" target="_blank" rel="noopener">Pasquale Marino</a> e con <a href="/posts/allenatori/busettaangelo/" target="_blank" rel="noopener">Angelo Busetta</a> allenatore.
Era il <a href="https://tuttoilcataniaminutoperminuto.it/2022/09/16/catania-come-andata-lultima-volta-in-d/" target="_blank" rel="noopener">1994/95</a> e lottammo per tutta la stagione con il Milazzo per vincere il Campionato Nazionale Dilettanti e riportare il Catania nei professionisti dopo<a href="https://tuttoilcataniaminutoperminuto.it/category/1993_casocatania/" target="_blank" rel="noopener"> i noti fatti del 1993</a>.
<!--more-->


Nel 2002, invece, fui catapultato dai <a href="/posts/presidenti/28gaucciriccardo/" target="_blank" rel="noopener">Gaucci</a> in panchina nelle ultime due gare della stagione regolare insieme a <a href="/posts/allenatori/grazianiciccio/" target="_blank" rel="noopener">Ciccio Graziani</a>, con cui affrontai i <em>play-off</em> che valevano la Serie B. Quello fu il mio capolavoro, considerato che la cadetteria mancava da 15 anni.</br>
Superato a fatica il Pescara del fresco ex Ivo Iaconi in semifinale dopo aver perso in Abruzzo, vincemmo la finale di andata col Taranto grazie ad un gran gol di Michele Fini. Al ritorno i pugliesi ci aspettavano nel loro catino convinti di spuntarla, al punto da disegnare due grandi B sul manto erboso. Invece <a href="https://tuttoilcataniaminutoperminuto.it/2021/11/21/taranto-catania-i-precedenti/" target="_blank" rel="noopener">finì a reti bianche e a festeggiare fummo noi</a>.

Doveva essere una parentesi, ma quando <a href="/posts/allenatori/jaconiosvaldo/" target="_blank" rel="noopener">Osvaldo Jaconi</a> si dimise alla vigilia della stagione successiva, io e <a href="/posts/allenatori/grazianiciccio/" target="_blank" rel="noopener">Ciccio</a> tornammo in panchina. Fummo i primi di una lunga serie di allenatori che tentarono inutilmente di dare un’identità ad una squadra schizofrenica e mal gestita. Dopo sei sconfitte in dodici partite fummo esonerarti.</br>
La salvezza arrivò poi solo grazie alla lunga battaglia legale scatenata dal <a href="https://tuttoilcataniaminutoperminuto.it/category/il-caso-martinelli/" target="_blank" rel="noopener">“Caso Martinelli”</a> che portò all’allargamento della Serie B a 24 squadre.

Dopo altre esperienze in panchina con Paternò, Lanciano, Padova, Lecco, Matera, Südtirol e poche soddisfazioni, passai dietro la scrivania.
Nel Catania di <a href="/posts/presidenti/29pulvirentiantonino//" target="_blank" rel="noopener">Nino Pulvirenti</a> fui a lungo responsabile dell’area tecnica, per tornare in panchina nel momento del drammatico ridimensionamento dopo anni di Serie A.
Nel 2014 mi toccò traghettare la squadra nel finale di stagione, conquistando anche diverse vittorie quando però i nodi stavano venendo al pettine.</br>
Inaspettatamente mi fu affidata la panchina anche la stagione successiva, la seconda in cui <a href="/posts/presidenti/29pulvirentiantonino/" target="_blank" rel="noopener">Pulvirenti</a> scommise su Pablo Cosentino come Amministratore Delegato. </br>
Feci quello che potevo ma due sconfitte nelle prime tre giornate mi costarono il posto.
Il caos regnava sovrano e fui anche richiamato per qualche settimana a seguito delle dimissioni di Giuseppe Sannino, per poi cedere a mia volta la panchina a Dario Marcolin. La cosa peggiore fu che la retrocessione non arrivò sul campo bensì a tavolino, a causa della condotta illecita di Nino Pulvirenti che tentò di aggiustare alcune partite. </br>
A posteriori è ancora difficile capire se quella fu la condanna a morte per il glorioso sodalizio rossazzurro o se la fine era già stata scritta con la decisione di Pulvirenti di cambiare strategia di gestione affidandosi a Cosentino, che fino ad allora aveva sempre fatto il procuratore.

Durante la lunga agonia del club ci fu spazio persino per il ritorno di <a href="https://it.wikipedia.org/wiki/Pietro_Lo_Monaco" target="_blank" rel="noopener">Pietro Lo Monaco</a> nel disperato tentativo di riproporre una ricetta che era stata vincente, ma ormai improponibile.</br>
Anche io mi illusi che ci potesse essere un’alternativa al fallimento e quando Pulvirenti dovette cedere con l’intermediazione del tribunale, misi in piedi una compagine variegata di imprenditori, manager e commercialisti chiamata <a href="/posts/presidenti/30sigi/" target="_blank" rel="noopener">SIGI (Sport Investment Group Italia)</a>.</br>
Gli aspiranti eroi della salvezza cominciarono però subito a perdere pezzi.</br>
Io ero il direttore generale e direttore sportivo. In qualche modo affrontammo la stagione 2020/21, drammaticamente condizionata dalla pandemia di COVID-19, portandola a termine con una dignitosa eliminazione al primo turno dei <em>play-off</em> promozione, con <a href="/posts/allenatori/baldinifrancesco/" target="_blank" rel="noopener">Francesco Baldini</a> in panchina.</br>
Nel frattempo si prospettava la possibilità del passaggio di proprietà ad un gruppo di investitori rappresentato dall’avvocato americano <a href="https://it.wikipedia.org/wiki/Joe_Tacopina" target="_blank" rel="noopener">Joe Tacopina</a>, tuttavia la mole di debiti che superava i 50 milioni rese impossibile l’operazione su cui avevamo puntato tutto.

Ci presentammo a fatica ai nastri di partenza del campionato 2021/22, ancora con <a href="/posts/allenatori/baldinifrancesco/" target="_blank" rel="noopener">Baldini</a> in panchina e con una squadra capace di lottare per accedere ai <em>play-off</em>, traguardo modesto ma di cui la piazza si accontentava pur di sopravvivere.</br>
Non c’erano però i presupposti per fare calcio, l’unica ambizione diventata anch’essa irraggiungibile, era rispettare le scadenze economiche.

Fui fra gli ultimi ad arrendermi.</br>
L’epilogo arrivò il 9 aprile 2022 con <a href="https://www.lasiciliaweb.it/2022/04/calcio-catania-e-finita/" target="_blank" rel="noopener">il fallimento e l’esclusione della squadra dal campionato</a> a sole tre giornate dalla fine, l’ultimo affronto per il Club, il congedo più amaro che potessi immaginare.</br>

<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Alessandro Russo, Il russo-azzurro, Algra, 2016.</li>
 	<li>Wikipedia, <a href="https://it.wikipedia.org/wiki/Maurizio_Pellegrino" target="_blank" rel="noopener">Maurizio Pellegrino</a>.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

