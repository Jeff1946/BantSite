---
date: 2023-10-21
linktitle: Guido Mazzetti
title: Guido Mazzetti
thumbnail: "/posts/allenatori/mazzettiguido/mazzettiguido.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C1", "Club Calcio Catania"]
sidebar: right
---
Mi chiamavano “sor Guido” ed ero una sorta di assicurazione sulla vita per <a href="/posts/presidenti/23massiminoangelo/" rel="noopener" target="_blank">Angelo Massimino</a>, che mi chiamava quando il Catania era in difficoltà.
Successe a più riprese.</br>
La prima volta che mi sedetti sulla panchina rossazzurra però, il presidente non era Massimino, bensì <a href="/posts/presidenti/22cocosalvatore/" rel="noopener" target="_blank">Salvatore Coco</a>. Era la stagione di Serie B 1973/74 e l’obiettivo era la Serie A. </br>
Fin dall’inizio regnò il caos, fui esonerato e la stagione finì con il capitombolo in C. 
<!--more-->



Da allora <a href="/posts/presidenti/23massiminoangelo/" rel="noopener" target="_blank">Massimino</a> tornò a fare il presidente e io iniziai la mia carriera da “subentrante”. </br>
Nel 1975/76 rilevai <a href="/posts/allenatori/rubinoegizio/" target="_blank">Egizio Rubino</a> e conquistai una faticosa salvezza in Serie B nelle ultime quattordici giornate. Non fui confermato e la stagione seguente si precipitò di nuovo in C. </br>
Nel 1977/78 Carlo Matteucci partì bene, tuttavia un rallentamento nel finale di campionato gli costò il posto e il Cavaliere pensò ancora a me per chiudere la stagione. Sedetti in panchina per le ultime nove gare e fummo beffati dalla Nocerina nel famoso spareggio-promozione di Catanzaro. </br>
Nel 1980/81 condussi la squadra ad un’altra salvezza in Serie B dopo che <a href="/posts/allenatori/depetrillolino/" rel="noopener" target="_blank">Lino De Petrillo</a>, che aveva guidato la squadra al ritorno in cadetteria, se n’era andato infastidito dal mio ruolo di direttore tecnico. </br>
Finalmente nel 1981/82 ebbi la possibilità di rimanere per l’intera stagione, partendo come Direttore Tecnico a fianco dell’allenatore Giorgio Michelotti. Stavolta la soluzione ibrida fu dovuta al regolamento: sopraggiunti limiti d’età mi avrebbero impedito di allenare. Ad ogni modo Giorgio rinunciò all’incarico dopo appena cinque giornate e io, con i miei 65 anni portati benissimo, feci il mio lavoro senza problemi. La squadra era forte e si piazzò a metà classifica in una stagione che lasciava presagire l’imminente salto di qualità. 

Tornai ancora una volta in Serie B nel 1985/86 quando, dopo la parentesi in A, si rischiava di nuovo di precipitare all’inferno. Ancora una volta il mio compito fu quello di subentrare, stavolta a <a href="/posts/allenatori/rambonegennaro/" rel="noopener" target="_blank">Gennaro Rambone</a>, di nuovo sotto le mentite spoglie di Direttore Tecnico, con <a href="/posts/allenatori/bianchettisalvatore/" rel="noopener" target="_blank">Salvo Bianchetti </a>prima e Tonino Colomban dopo miei <em>alter-ego</em> in panchina. Non andò bene e dopo quattordici partite passai nuovamente il testimone a Rambone. Quel Catania riuscì comunque a salvarsi con una giornata di anticipo.

Fu la mia ultima volta in rossazzurro, la sesta, e la conclusione della mia quarantennale carriera da tecnico che era iniziata a Siracusa nel 1946. Vanto il record di ben 626 panchine in cadetteria e quello di non essere mai retrocesso nonostante le situazioni difficili in cui mi sono trovato.</br>
Le mie doti umane, prima ancora che la professionalità e i risultati conseguiti, mi hanno garantito una posto nel cuore degli appassionati e nella storia del Catania.</br>
Ma ovunque sia andato ho lasciato un buon ricordo, in particolare a Perugia, la mia città d’adozione. Ai grifoni trascorsi due stagioni da giocatore e ben 14 da allenatore.</br>
Fui ricompensato con l’intitolazione dello spiazzale antistante l’ingresso dello stadio “Renato Curi” dopo la mia morte, avvenuta il 14 febbraio 1997.</br>

<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <a href="http://tuttoilcatania.altervista.org/" target="_blank">"Tutto il Catania Minuto per Minuto"</a>, Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino,<b> "Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

