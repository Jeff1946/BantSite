---
date: 2023-03-26
linktitle: Gennaro Rambone
title: Gennaro Rambone
thumbnail: "/posts/allenatori/rambonegennaro/rambonegennaro.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C", "Serie C1", "Club Calcio Catania"]
sidebar: right
---
Un uomo di mezza età, stempiato e un po' sovrappeso che litiga con una tribuna intera rinfacciando a chi lo contestava la vittoria appena acquisita poco prima di rassegnare le dimissioni sarebbe l'immagine ideale per la copertina della mia biografia.</br>
Sono Gennaro Rambone, classe 1935, e a Catania ho lasciato il segno in modo non banale.
Un modo banale sarebbe stato quello di conquistare risultati significativi, il mio è stato quello di apparecchiare la tavola per chi sarebbe venuto dopo di me.
<!--more-->

È accaduto in Serie C per ben due volte. Il mio <em>alter-ego</em> dirigenziale, <a href="/posts/presidenti/23massiminoangelo/" target="_blank" rel="noopener">Angelo Massimino</a>, mi aveva chiamato nell'estate <a href="https://it.wikipedia.org/wiki/Calcio_Catania_1974-1975" target="_blank" rel="noopener">1974</a> per rimediare alla retrocessione in terza serie firmata da <a href="/posts/presidenti/22cocosalvatore/" target="_blank" rel="noopener">Salvatore Coco</a>.
Io lo aiutai a mettere su una squadra adatta allo scopo ma già alla seconda gara di Coppa Italia eravamo ai ferri corti e me ne andai sbattendo la porta, così fu <a href="https://it.wikipedia.org/wiki/Egizio_Rubino" target="_blank" rel="noopener">Egizio Rubino</a> a mettere la firma su quella stagione da record.</br>
Poi l'episodio di cui sopra, avvenuto dopo la vittoria sul Montevarchi del novembre <a href="https://it.wikipedia.org/wiki/Calcio_Catania_1979-1980" target="_blank" rel="noopener">1979</a>, sempre all'inizio del campionato di terza serie che sarebbe finito in trionfo con <a href="https://it.wikipedia.org/wiki/Lino_De_Petrillo" target="_blank" rel="noopener">Lino De Petrillo</a> in panca.

Non ero certo bravo a gestire le emozioni e forse nemmeno sul piano puramente tattico, il mio forte era mettere insieme il puzzle tecnico e lo dimostrai portando in rossazzurro i giocatori chiave di quelle due squadre: <a href="https://it.wikipedia.org/wiki/Claudio_Ciceri" target="_blank" rel="noopener">Ciceri</a>, <a href="https://it.wikipedia.org/wiki/Valeriano_Prestanti" target="_blank" rel="noopener">Prestanti</a>, <a href="https://it.wikipedia.org/wiki/Roberto_Sorrentino" target="_blank" rel="noopener">Sorrentino</a>, <a href="https://it.wikipedia.org/wiki/Pasquale_Casale" target="_blank" rel="noopener">Casale</a>, <a href="https://it.wikipedia.org/wiki/Carlo_Borghi" target="_blank" rel="noopener">Borghi</a>, <a href="https://it.wikipedia.org/wiki/Marco_Piga" target="_blank" rel="noopener">Piga</a>.
La mia storia di amore-odio con la piazza e con <a href="/posts/presidenti/23massiminoangelo/" target="_blank" rel="noopener">Angelo Massimino</a> proseguì fra il <a href="https://it.wikipedia.org/wiki/Calcio_Catania_1985-1986" target="_blank" rel="noopener">1985</a> e il <a href="https://it.wikipedia.org/wiki/Calcio_Catania_1986-1987" target="_blank" rel="noopener">1987</a>. Alla prima stagione portai in salvo la squadra in B guadagnandomi la conferma, l'anno dopo fui esonerato quando il terreno ci stava franando sotto i piedi e la squadra poi retrocedette.

Tirando le somme, per quattro stagioni assaporai il rossazzurro, le prime due volte me ne andai praticamente prima di iniziare, la terza sono stato esonerato e poi richiamato, la quarta fui esonerato e basta.</br>
Eppure chi visse quegli anni mi ricorda con affetto, lo so per certo.</br>
Il motivo? Perché non nascondevo mai quello che ero e quello che provavo, e questo alla lunga è più importante dei risultati.

<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <a href="//tuttoilcatania.altervista.org/" target="_blank" rel="noopener">"Tutto il Catania Minuto per Minuto"</a>, Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino,<b> "Il rosso, l'azzurro - Catania, novant'anni di una maglia"</b>, Geo edizioni, 2020.</li>
<li>Alessandro Russo, <a href="https://www.algraeditore.it/saggistica/il-russo-azzurro/" target="_blank">"Il russo-azzurro"</a>, Algra, 2016.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

