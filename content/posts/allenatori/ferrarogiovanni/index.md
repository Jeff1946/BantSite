---
date: 2023-03-21
linktitle: Giovanni Ferraro
title: Giovanni Ferraro
thumbnail: "/posts/allenatori/ferrarogiovanni/ferrarogiovanni.png"
categories: [ "Rossazzurri Indimenticabili", "Gli allenatori"]
tags: ["Serie D", "S.S.D. Catania", "Catania F.C."]
sidebar: right
---
A ben pensarci mi sono garantito un posto fra gli indimenticabili rossazzurri nel momento stesso in cui ho firmato per il Catania.</br>
Comunque fosse andata, sarei stato il primo allenatore del Catania rinato nel 2022 dopo il fallimento.</br>
Se non avessi centrato l'obiettivo di riconquistare immediatamente la Serie C sarei stato ricordato per un <em>flop </em>epico.</br>
Fortunatamente le cose sono andate meglio di così.

<!--more-->
La nuova e ricca società di Ross Pelligra mi ha messo a disposizione tutti gli ingredienti necessari a portare a termine la mia missione.</br>

Un gruppo di dirigenti esperti e attenti che mi hanno supportato in ogni aspetto del mio lavoro.</br>
Una rosa con giocatori di categoria superiore e migliori giovani sulla piazza, fondamentali per rispettare il regolamento che imponeva di schierare quattro <em>juniores </em>in ogni partita, per tutta la partita.</br>
Anche io ero uno degli ingredienti che il Direttore Sportivo Laneri e l'Amministratore Delegato Grella consideravano necessari per vincere la Serie D.
Lo avevo già fatto pochi mesi prima nell'altro girone meridionale a Giugliano.
Il leggero ritardo con cui è partita la stagione 2022/23 mi ha aiutato nella ripetere la partenza <em>sprint</em> che avevo già centrato in terra campana: nove vittorie consecutive.
L'ideale per preservare il rinnovato entusiasmo di una piazza che soffriva da troppo tempo.
C'è stato un unico momento di "crisi", se tale si può definire, con tre pareggi e una sconfitta verso la fine del girone di andata.

Un fisiologico calo atletico.</br>
La paranoia indotta dalle recenti disavventure fece temere a qualcuno che fosse il sintomo di qualcosa di più grave.</br>
Invece dopo la pausa natalizia la squadra tornò a volare e a inanellare vittorie e record, scavando un abisso fra sé e il Locri secondo in classifica.</br>
Mai nella sua storia il Catania aveva conquistato una promozione in modo così autoritario, addirittura il girono della festa del papà, prima che l'inverno finisse.

La percezione esterna è che io e il mio <em>staff</em> abbiamo fatto il nostro dovere o poco più.</br>
Non sta a me dire se sia stato così, il proseguo dell'avventura del nuovo Catania darà tante risposte.</br>
Io  di certo ho fatto quello che dovevo: contribuire ad inculcare una mentalità vincente ai giocatori, gestire un gruppo pieno di prime donne senza alimentare tensioni, collaborare in toto con la società, coccolare i tifosi.</br>
Così io e i miei ragazzi abbiamo fatto sembrare facile qualcosa che non è mai facile nel calcio: vincere.</br>
E ci siamo risusciti per il semplice fatto di essere dei professionisti in grado di calarsi con la giusta umiltà in un campionato dilettantistico, spinti dalla nostra voglia di abbandonare per sempre quella dimensione.
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

