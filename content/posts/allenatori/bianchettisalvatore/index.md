---
date: 2023-01-28
linktitle: Salvatore Bianchetti
title: Salvatore Bianchetti
thumbnail: "/posts/allenatori/bianchettisalvatore/bianchettisalvatore.png"
categories: [ "Rossazzurri Indimenticabili", "Gli allenatori"]
tags: ["Serie C1", "Serie C2", "giovanili", "Club Calcio Catania"]
sidebar: right
---
È come se avessi trascorso tutta la lunga gavetta da allenatore per affilare le armi che mi sarebbero servite a vincere un’unica, grande battaglia, buona per entrare dritto dritto nella storia del Catania.</br>
Era la fine di febbraio del 1993, dopo anni nel settore giovanile, avevo la responsabilità della <a href="https://it.wikipedia.org/wiki/Calcio_Catania_1992-1993" target="_blank" rel="noopener">prima squadra</a>.</br>
Il <a href="/posts/presidenti/26massiminoangelo/" target="_blank" rel="noopener">Presidente Massimino</a> era tornato per la terza volta alla guida del Club per rimettere in sesto la società, ma anche per tornare a vincere, visto che eravamo in Serie C1.

<!--more-->
Dopo un inizio esaltante, in cui la mia vocazione per il gioco offensivo sembrava poter dare i suoi frutti, ci eravamo attardati in classifica.</br>
Non esistevano ancora i <em>play-off</em>, così eravamo concentrati su una difficile rimonta. Sulla nostra strada c’era il Palermo, che <a href="https://it.wikipedia.org/wiki/Unione_Sportiva_Palermo_1992-1993" target="_blank" rel="noopener">veleggiava tranquillo verso la promozione</a>.</br>
Il Cavaliere voleva fermarli nel derby, che era un’occasione d’oro per accorciare la classifica, e ne parlò apertamente anche in TV, fra l'ilarità e il disappunto dei tifosi d’occidente.
Eravamo sfavoriti soprattutto perché giocavamo in trasferta. Ci preparammo di conseguenza con la massima attenzione, sperando che i nostri avversari cadessero nell’errore di sottovalutarci o sentissero troppo la pressione.

La partita si mise presto come avevo sperato.</br>
Reggemmo benissimo all’avvio e colpimmo su punizione con Cipriani sul finire del primo tempo.
Un gol eccezionale, da distanza siderale, che rimase scolpito nella memoria dei tifosi.
Quando i rosa rimasero anche in inferiorità numerica, la gestione della gara divenne più facile e non faticammo a portare a termine l’impresa, anche se il raddoppio di <a href="http://www.calciocatania.com/giocatori/giocatori.php?Palmisano-364" target="_blank" rel="noopener">Palmisano</a> arrivò sul finale e dopo sprecammo numerose occasioni per triplicare.
</br>
<iframe title="YouTube video player" src="https://www.youtube.com/embed/IhwZv9o8Ua8" width="560" height="315" frameborder="0" allowfullscreen="allowfullscreen"></iframe>
</br></br>
Finì 2-0 per noi e la festa scoppiò fragorosa, con i tifosi che ci vennero a prendere in serata all’uscita dell’autostrada per festeggiare.</br>
Momenti indimenticabili.

Purtroppo la rimonta non andò a buon fine e per di più al termine della stagione scoppiò <a href="https://tuttoilcataniaminutoperminuto.it/category/1993_casocatania/" target="_blank" rel="noopener">il primo “caso Catania”</a> con l’esclusione dal campionato e la successiva riammissione in Eccellenza.</br>
Io allora mi trasferii nel girone nord della C1, al <a href="https://www.wikiwand.com/it/Associazione_Calcio_Crevalcore_1994-1995" target="_blank" rel="noopener">Crevalcore</a>, che presi all'ultimo posto e salvai senza ricorrere agli spareggi, e alla <a href="https://it.wikipedia.org/wiki/Serie_C1_1995-1996" target="_blank" rel="noopener">Spal</a>, dove subentrai a Vincenzo Guerini e fallii la promozione in B ai <em>play-off</em>.
Furono stagioni bellissime, in cui lavorai bene, anche se mancò sempre il lieto fine.
Ebbi la possibilità di tornare in rossazzurro negli ultimi anni della C2, ma i tifosi non so perché, contestarono il mio ingaggio e io non volli restare in paradiso a dispetto dei santi.

A Catania lasciai comunque il segno. Ho sempre insegnato calcio, costruendo dalle fondamenta in un contesto in cui mancava tutto: non c’erano strutture per la prima squadra, figuriamoci per le giovanili. Mancava pure la mentalità giusta per far crescere il vivaio.

Non ebbi comunque paura di mettermi in gioco andando lontano da Catania. Arrivai persino in Bulgaria e in Slovenia.

Certo che il più bel ricordo resta il capolavoro di quel derby vinto in trasferta un pomeriggio di febbraio, una battaglia vinta alla grande, in una guerra infinita.

</br>
<h2>Bibliografia e sitografia</h2>

<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Wikipedia, <a href="https://it.wikipedia.org/wiki/Salvatore_Bianchetti" target="_blank" rel="noopener">Salvatore Bianchetti</a>, consultato il 21 gennaio 2023.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

