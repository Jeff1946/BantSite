---
date: 2023-11-03
linktitle: G.B. Fabbri
title: G.B. Fabbri
thumbnail: "/posts/allenatori/fabbrigb/fabbrigb.png"
categories: [ "Rossazzurri Indimenticabili", "Gli allenatori"]
tags: ["Serie A", "Club Calcio Catania"]
sidebar: right
---
Ce la misi tutta, come il <a href="/posts/presidenti/26massiminoangelo/" target="_blank" rel="noopener">Presidente Massimino</a>, per cambiare la storia della stagione 1983/84 e salvare la Serie A. Quando venni a sostituire <a href="/posts/allenatori/dimarziogianni/" target="_blank" rel="noopener">Gianni Di Marzio</a>, la squadra era ultima a sei punti quando mancavano tre turni al giro di boa. Avevo alle spalle imprese epiche come la creazione del cosiddetto "Real Vicenza" di Paolo Rossi e il quarto posto in A dell'Ascoli, ma la missione in rossazzurro si rivelò presto impossibile.

<!--more-->
Provai a innescare una reazione orgogliosa dei giocatori e generai una piccola scintilla al mio esordio contro l’Ascoli, tuttavia un dubbio rigore per fallo sull’ex Carletto Borghi fece sfumare il successo anche quella volta. A fine gara successe un putiferio con un corpo a corpo fra il Massimino e Carlo Mazzone, allenatore dei marchigiani.

La sintesi perfetta della stagione fu la partita interna con il Milan. Reagimmo bene allo svantaggio iniziale e <a href="https://www.youtube.com/watch?v=-vDaeVSZ1kA" target="_blank" rel="noopener">Cantarutti segnò anche un fantastico gol</a> in rovesciata, che l’arbitro giudicò in gioco pericoloso e annullò. La <em>bagarre</em> che ne seguì ci costò una lunga squalifica del campo.</br>
Era chiaro che non c’era più nulla da fare e, meno di due mesi dopo il mio arrivo, la squadra tirò i remi in barca, cosa che non fece onore ai miei giocatori, sui quali non riuscii ad esercitare il pugno duro.</br>
Quel Catania finì ultimo con due record negativi: il minor numero di punti, appena 12, e una sola vittoria, quella firmata da Cantarutti contro il Pisa.</br>
La mia carriera proseguì ancora per quasi dieci anni, ma il meglio era ormai passato.

Me ne andai il 2 giugno 2015, a 89 anni.
</br>
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

