---
date: 2023-08-20
linktitle: Marco Giampaolo
title: Marco Giampaolo
thumbnail: "/posts/allenatori/giampaolomarco/giampaolomarco.png"
categories: [ "Rossazzurri Indimenticabili", "Gli allenatori"]
tags: ["Serie A", "Club Calcio Catania"]
sidebar: right
---
Sono sicuramente un personaggio divisivo e non potrebbe essere altrimenti considerati i vertiginosi alti e bassi della mia carriera.
Quando nel 2010 fui assunto dal Catania per mantenere la Serie A ero un po’ fuori standard rispetto agli allenatori rossazzurri di quel periodo.
Sia il <a href="/posts/presidenti/29pulvirentiantonino/" target="_blank" rel="noopener">presidente Pulvirenti</a> che, soprattutto, l’A.D. <a href="https://it.wikipedia.org/wiki/Pietro_Lo_Monaco" target="_blank" rel="noopener">Lo Monaco,</a> amavano puntare su tecnici promettenti ma non ancora affermati.
Io non ero certo arrivato, tuttavia avevo già completato una prima parabola con una brillante salvezza ad Ascoli e una tormentata telenovela a Cagliari, dove feci rumore rinunciando al ritorno in panchina dopo l’esonero perché “la dignità non ha prezzo”.
<!--more-->
Indubbiamente non sono un uomo per tutte le stagioni e ci pensai bene prima di dire sì al Catania.</br>
Sembrava ci fossero tutti i presupposti per lavorare come piace a me, eppure i miei buoni propositi di bel gioco non si concretizzarono mai.</br>
<a href="https://it.wikipedia.org/wiki/Calcio_Catania_2010-2011" target="_blank" rel="noopener">Quella squadra</a> era piena di argentini con cui non trovai mai l’intesa giusta. Che fosse una squadra forte è indubbio, infatti pur faticando navigammo al limite della zona retrocessione.</br>
Si percepiva però una costante sensazione di pericolo e una crescente sfiducia nei miei confronti.</br>
Quando me ne andai, peraltro alla vigilia di scontri importanti per la salvezza, vantavamo un paio di punti in più della terzultima e quindi eravamo in linea con l’obiettivo stagionale.
Lo Monaco però temeva che l’equilibrio che stavo cercando non sarebbe mai diventato abbastanza solido e quando ebbe l’occasione di portare <a href="/posts/allenatori/simeonediego/" target="_blank" rel="noopener">Diego Simeone</a> non se la fece sfuggire e alla fine ottenne la salvezza che voleva.

Io me ne andai senza troppi rimpianti né polemiche e seppi attraversare serenamente il tunnel di risultati negativi a Cesena e Brescia, fino a rivedere la luce con tre anni molto sereni alla Sampdoria dopo aver ricominciato dalla C ed essere rinato ad Empoli.

Proprio durante il mio ciclo alla Sampdoria <a href="https://it.wikipedia.org/wiki/Arrigo_Sacchi" target="_blank" rel="noopener">Arrigo Sacchi</a> mi investi dell’impegnativo titolo di “maestro”, che non mi portò fortuna considerato che bruciai la grande occasione al Milan e poi andai al Torino, venendo esonerato in entrambi i casi, per poi tornare alla Sampdoria nel momento meno opportuno, quello in cui il rischio fallimento fu un compagno fedele e la disastrosa retrocessione in B fu il minore dei mali.</br>
A quanto pare devo ancora migliorare nelle mie capacità di adattamento affinché le mie potenzialità vengano fuori a prescindere dalle condizioni a contorno.</br>
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><b>Marco Giampaolo, l’oscillazione del maestro: dalle idee visionarie, fino al ritorno alla Sampdoria</b>, Footballnews24.it, Consultato il 9 agosto 2023.</li>
</ul>

</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

