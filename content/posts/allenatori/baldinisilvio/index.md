---
date: 2022-12-19
linktitle: Silvio Baldini
title: Silvio Baldini
thumbnail: "/posts/allenatori/baldinisilvio/baldinisilvio.png"
categories: [ "Rossazzurri Indimenticabili", "Gli allenatori"]
tags: ["Serie A", "Club Calcio Catania"]
sidebar: right
---
Se qualcuno dovesse scrivere un libro sulla mia esperienza alla guida del Catania, nel 2007/08, metterebbe in copertina il mio celeberrimo calcio all'allenatore del Parma, <a href="https://it.wikipedia.org/wiki/Domenico_Di_Carlo" target="_blank" rel="noopener">Mimmo Di Carlo</a>.
Episodio disdicevole di cui non mi sono mai pentito (anche se alla fine mi scusai), che non racconta però tutta la mia storia, ma solo l'aspetto peggiore del mio carattere.
Era il mio esordio sulla panchina rossazzurra, avevo ritrovato la Serie A grazie all'Amministratore Delegato <a href="https://it.wikipedia.org/wiki/Pietro_Lo_Monaco" target="_blank" rel="noopener">Pietro Lo Monaco</a> che mi aveva scelto come successore di Pasquale Marino nella stagione del ritorno alla normalità dopo <a href="https://it.wikipedia.org/wiki/Filippo_Raciti" target="_blank" rel="noopener">la tragedia del 2 febbraio 2007</a>, che era costata la vita all'Ispettore di Polizia Filippo Raciti.

<!--more-->
Il girone di andata filò liscio e restammo lontani dalla zona calda.
Poi, come a volte capita alle squadre di seconda fascia, la macchina si inceppò e non riuscimmo a tirarci fuori dall'<em>impasse</em>, forse condizionati dalla paura di rivivere il crollo verticale del campionato precedente.</br>
Fatto sta che, dopo la sconfitta interna con il Torino che ci fece precipitare al terz'ultimo posto, rassegnai le mie dimissioni.</br>
Toccò a <a href="https://it.wikipedia.org/wiki/Walter_Zenga" target="_blank" rel="noopener">Walter Zenga</a> condurre alla salvezza la squadra.

Così non riuscii a cancellare del tutto il ricordo di quella prima istantanea della stagione, ma non mi importava.</br>
Sono sempre stato un anticonformista, insofferente all'ipocrisia che domina nel calcio, come dimostra la mia propensione alle dimissioni, strumento mai troppo utilizzato in Italia, né nel calcio, né fuori.</br>
Nel 2022 ero tornato a far parlare di me trascinando il Palermo ad una prodigiosa promozione in B attraverso i <em>play-off</em>, proprio nell'anno in cui il glorioso Catania conosceva l'onta del fallimento.

Non feci in tempo a riassaporare la cadetteria che la nuova, ricchissima proprietà araba dimostrò con i fatti di non credere né in me né in molti dei giocatori che avevano fatto l'impresa così tolsi il disturbo.</br>
Lo stesso copione andò in scena poche settimane più tardi, quando mi accasai al pericolante Perugia, sempre in B, per lasciare quasi subito l'incarico per lo scarso <em>feeling</em> con la squadra.

A voler sintetizzare la mia storia, direi di aver dimostrato che il calcio ha più bisogno di me di quanto io abbia bisogno del calcio, forse per questo le nostre strade si incrociano sempre meno spesso.

<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>
<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

