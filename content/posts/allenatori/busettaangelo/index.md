---
date: 2022-12-10
linktitle: Angelo Busetta
title: Angelo Busetta
thumbnail: "/posts/allenatori/busettaangelo/busettaangelo.png"
categories: [ "Rossazzurri Indimenticabili", "Gli allenatori"]
tags: ["CND", "Serie C2", "Club Calcio Catania"]
sidebar: right
---
Sono uno dei tanti atleti catanesi non di nascita ma di adozione. Sono infatti nato a Palermo il 21 gennaio 1941 e mi sono trasferito a Catania  per costruire una famiglia insieme a mia moglie Barbara, nativa di Paternò.</br>
Da calciatore mossi i primi passi in rosanero, giocando anche in Serie B, prima di cominciare ad allenatore in giro per la Sicilia, fra Canicattì, Paternò, Mascalucia e soprattutto Acireale, dove scrissi pagine di storia importanti fra il 1987 e il 1992, quando accompagnai il sodalizio granata dalla Serie D alla Serie C1, prima che il mio successore <a href="https://it.wikipedia.org/wiki/Giuseppe_Papadopulo" target="_blank" rel="noopener">Giuseppe Papadopulo</a> la portasse addirittura in cadetteria.
<!--more-->
Nel Campionato Nazionale Dilettanti 1994/95 subentrai due volte in corsa su panchine diverse. Alla settima giornata approdai all’A.S. Messina per sostituire Nino Barone, mentre il Catania, impegnato nella difficile risalita dopo <a href="https://tuttoilcataniaminutoperminuto.it/category/1993_casocatania/" target="_blank" rel="noopener">l’insensato declassamento del 1993</a>, aveva puntato sul meno esperto <a href="https://it.wikipedia.org/wiki/Pier_Giuseppe_Mosti" target="_blank" rel="noopener">Pier Giuseppe Mosti</a>, che non riusciva ad ingranare.
Le certezze traballavano sempre più giornata dopo giornata tanto in riva allo Stretto quanto alle pendici dell'Etna.</br>
Il derby delle nobili decadute mi vide protagonista all'andata sulla sponda giallorossa (finì 1-1 al "Celeste") e dopo due settimane ero già in rossazzurro a mettere ordine in una squadra comunque superlativa per la categoria.</br>
Presentate le dimissioni ai dirigenti peloritani alla giornata numero undici, non ci pensai due volte ad accettare l'invito del <a href="/posts/presidenti/26massiminoangelo/" target="_blank" rel="noopener">Cavaliere Massimino</a>.</br>
Ebbi la fortuna di esordire con una vittoria col minimo scarto sul campo del Rotonda che ci consegnò immediatamente il primato di una classifica cortissima.

Ma poi fu <a href="https://tuttoilcataniaminutoperminuto.it/2022/09/16/catania-come-andata-lultima-volta-in-d/" target="_blank" rel="noopener">testa a testa con il Milazz</a>o, che domammo vincendo lo scontro diretto in trasferta e difendendo il punto di vantaggio fino alla famosa ultima giornata, con <a href="https://tuttoilcataniaminutoperminuto.it/2020/05/13/gangi-il-matera-e-la-tribuna-ceduta-ai-tifosi-rossazzurri/" target="_blank" rel="noopener">il trionfo di Gangi</a>.

Non fui confermato per la stagione di Serie C2, quando Massimino fu vittima di consiglieri scaltri e poco onesti.</br>
Tornai  a furor di popolo la stagione successiva, quella 1996-'97, quando la tragica uscita di scena del Presidentissimo aveva portato in prima linea gli eredi, con Angelo Russo punto di riferimento principale. Quella volta qualcosa non funzionò, sembrava una maledizione, giocavamo anche bene ma non capitalizzavamo. Dopo 11 partite, 3 vittorie, 5 pareggi e 3 sconfitte cedetti il posto a Gianni Mei con qualche rimpianto. Sentivo che si sarebbe potuto fare meglio, ma il calcio ha le sue regole e non me ne faccio un cruccio.

Resta la consapevolezza di aver contribuito al rilancio del Catania nella sua seconda vita, quella post 1993.


<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Alessandro Russo, "Busetta, il Trapattoni di Catania", "Il Calcio Catania, organo ufficiale", Anno VII n.1, Gennaio/Febbraio 2008.</li>
 	<li><a href="http://web.tiscali.it/Messinastory/indice.htm" target="_BLANK" rel="noopener">"MessinaStory: storia del Messina Calcio”</a>, consultato il 7 dicembre 2022.</li>
 	<li><a href="https://www.gazzettarossazzurra.it/2021/01/21/gli-80-anni-di-mister-busetta/" target="_BLANK&quot;" rel="noopener">"Gli 80 anni di anni di Angelo Busetta”</a>, di Vincenzo Anicito, Gazzetta Rossazzurra, consultato il 7 dicembre 2022.</li>
</ul>
</br></br>
<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

