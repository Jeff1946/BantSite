---
date: 2023-09-03
linktitle: Vincenzo Guerini
title: Vincenzo Guerini
thumbnail: "/posts/allenatori/guerinivincenzo/guerinivincenzo.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C", "Lega Pro", "Club Calcio Catania"]
sidebar: right
---
Catania mi ha adottato. Qui, io bresciano di Sarezzo, ho conosciuto la mia compagna e ho messo le tende.</br>
Arrivai nel 2001, chiamato dai <a href="/posts/presidenti/28gaucciriccardo/" target="_blank">Gaucci,</a> per inseguire la promozione in Serie B a stagione in corso.
Ero il nome giusto per centrare i principali obiettivi dei focosi dirigenti rossazzurri: calmare la piazza e rimettere in sesto la squadra.</br>
Ero infatti un nome noto, sia per la mia carriera da calciatore, interrotta a soli 22 anni da un incidente automobilistico che rischiò di costarmi l’amputazione di una gamba, sia come allenatore per avere, fra l’altro, portato in A l’Ancona e salvato il Piacenza.
<!--more-->
Il Catania era appena passato di mano e <a href="/posts/presidenti/28gaucciriccardo/" target="_blank" rel="noopener"> i Gaucci</a> avevano fretta di vincere per far fruttare l’investimento, così mi avvicendai due volte con il mio predecessore <a href="https://it.wikipedia.org/wiki/Ivo_Iaconi" target="_blank" rel="noopener">Ivo Iaconi.</a>

Io iniziai con un deprimente 1-5 a Palermo e fui esonerato dopo durato meno di due mesi, poi tornai a gennaio insieme al solito esercito di rinforzi.

La squadra era forte, giocatori come Iezzo, Baronchelli, Zeoli, Criniti, Ambrosi, Cicconi potevano ben figurare in categorie superiori infatti, una volta trovato l'assetto giusto recuerammo posizioni su posizioni fino a conquistare il terzo posto dietro Palermo e Messina.

L’inerzia della stagione sembrava a nostro favore, ma non riuscimmo a coronare il sogno promozione perché il solido Messina ci sbarrò la strada nel doppio confronto finale.

Un vero peccato perché credo che avremmo potuto compiere anche l’ultimo passo verso la promozione e scrivere una pagina di storia indimenticabile. Tutto però passò in secondo piano per la tragedia che funestò la finale di ritorno, quando il tifoso messinese <a href="https://tuttoilcataniaminutoperminuto.it/2007/07/05/20-06-2001-nino-curro/" target="_blank" rel="noopener">Antonino Currò fu ucciso</a> da una bomba carta proveniente dal settore ospiti.

Due anni tornai in rossazzurro. Il Catania era in B ma i Gaucci si erano impantanati nel loro <em>modus operanti</em> troppo caotico e la squadra era più che mai confusa dopo aver cambiato cinque guide tecniche. Io fui l’ultimo della serie e guidai i rossazzurri nelle ultime otto partite. La salvezza arrivò fuori dal campo dopo la lunga battaglia per il <a href="https://tuttoilcataniaminutoperminuto.it/category/il-caso-martinelli/" target="_blank" rel="noopener">“caso Martinelli”</a> che ci aveva dato due punti controversi a tavolino.

Nel 2020 mi fu offerto di contribuire al folle programma di salvataggio della società, nel frattempo caduta in disgrazia. Una cordata di imprenditori locali, la <a href="/posts/presidenti/30sigi/" target="_blank" rel="noopener">SIGI</a>, aveva rilevato il club dal tribunale dove <a href="/posts/presidenti/29pulvirentiantonino/" target="_blank" rel="noopener">Pulvirenti</a> l’aveva portata. Si sperava di risanare e rilanciare sotto la guida di <a href="/posts/allenatori/pellegrinomaurizio/" target="_blank" rel="noopener">Maurizio Pellegrino</a>. Mi venne affidato il ruolo di responsabile dell’area tecnica, tuttavia le cose non andarono e me ne andai prima della fine della stagione perché non volevo continuare a fare brutte figure.

L’epilogo fu il <a href="https://www.agi.it/sport/calcio/news/2022-04-09/fallimento-catania-calcio-effetto-immediato-16321155/#:~:text=Una%20cordata%20di%20imprenditori%2C%20nota,Catania%20SPA%20viene%20dichiarato%20fallito." target="_blank" rel="noopener">fallimento societario</a>, onta mai subita prima dal Catania.

Mentre io tornavo alla mia vita senza calcio, il Catania ripartì dalla D con Ross Pelligra.</br>
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Wikipedia, <a href="https://it.wikipedia.org/wiki/Vincenzo_Guerini" target="_blank" rel="noopener">Vincenzo Guerini</a>.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

