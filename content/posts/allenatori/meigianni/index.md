---
date: 2023-09-30
linktitle: Gianni Mei
title: Gianni Mei
thumbnail: "/posts/allenatori/meigianni/meigianni.png"
categories: [ "Rossazzurri Indimenticabili", "Gli allenatori"]
tags: ["Serie C2", "playoff", "Club Calcio Catania"]
sidebar: right
---
Nel 1997, quando ancora la narrazione calcistica non era iper-semplificata dai deliri <em>social</em> era complicato assicurarsi l'immortalità con una sola dichiarazione.</br>
Io ci riuscii in un pomeriggio di giugno molto caldo, non solo meteorologicamente, nell'immediato post partita della semifinale <em>play-off</em> per la promozione in C1 fra Catania e Turris.</br>
In realtà non ricordo cosa dissi esattamente ma il concetto era:
"Meglio pareggiare 0-0 che vincere 1-0".</br>
Poi aggiunsi:</br>
<i>"Andiamo a vincere a Torre del Greco"</i>.
<!--more-->
Nonostante la Turris si fossepiazzata meglio di noi alla fine dalla stagione regolare, nessuno aveva digerito quel pareggio interno a reti inviolate, quindi espormi in quel modo non fu per nulla una buona idea.</br>
Quando perdemmo al ritorno per 1-0 (peraltro non a Torre del Greco bensì sul neutro di Avellino), il mio rapporto con la piazza fu compromesso.</br>
Il senso e lo scopo delle mie parole erano in realtà chiaria tutti, tuttavia è altrettanto chiaro che la frustrazione per dover rinviare i propositi di rinascita, di nuovo, non poteva essere assorbita.

Il disastroso inizio della stagione 1997/98, in cui la linea di attacco fu ridisegnata su mia indicazione con personaggi ricordati per quello che non sono riusciti a fare, quali Alessandro Costa, Giuseppe Malafronte e Claudio Piperissa, fece il resto. Fu una delle più deprimenti stagioni del Catania, che fu poi portato in salvo dal mio successore <a href="https://it.wikipedia.org/wiki/Franco_Gagliardi" target="_blank" rel="noopener">Francesco Gagliardi</a>.

Non riuscii dunque a riconsegnare al Catania<a href="https://tuttoilcataniaminutoperminuto.it/category/1993_casocatania/" target="_blank" rel="noopener"> la C1 ingiustamente sottratta nel 1993</a>, tuttavia quel mio modo di pormi dimostrano il mio essere una persona non banale e un uomo che non si sottrae alle proprie responsabilità.</br>
Uno in grado di mettersi sempre in gioco.</br>
Lo dimostra anche il proseguo della mia carriera che mi portò a confrontarmi con realtà calcistiche di frontiera, quali Iran e India.

Credo che tentare di risolvere paradossi inconcepibili, che si tratti del calcio in realtà povere e martoriate o del Catania in quarta serie, sia un bel modo di affrontare la vita e il lavoro e non rimpiango di averlo fatto.</br>

<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Wikipedia, <a href="https://it.wikipedia.org/wiki/Giovanni_Mei" target="_blank" rel="noopener">Gianni Mei</a>.</li>
</ul>

</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

