---
date: 2023-08-05
linktitle: Francesco Baldini
title: Francesco Baldini
thumbnail: "/posts/allenatori/baldinifrancesco/baldinifrancesco.png"
categories: [ "Rossazzurri Indimenticabili", "Gli allenatori"]
tags: ["Serie C", "Lega Pro", "Club Calcio Catania"]
sidebar: right
---
Fra tutti i modi per entrare nella storia del Catania mi è capitato quello più triste.
Sono stato infatti l'ultimo inquilino della panchina rossazzurra prima del fallimento societario datato 2022. </br>
Dopo un inizio difficile ci issammo lontano dalla zona pericolosa, anche perché <a href="https://it.wikipedia.org/wiki/Luca_Moro_(calciatore)" target="_blank" rel="noopener">Luca Moro</a>, un ragazzino classe 2001 che nessuno aveva preso in considerazione al suo arrivo in prestito secco dal Padova, cominciò a segnare a raffica, togliendomi spesso le castagne dal fuoco. Una sua splendida doppietta al Palermo ci regalò un successo dal sapore d’altri tempi.
<!--more-->

Poi, alla vigilia dell’ultimo turno prima di Natale, arrivò la mazzata:<a href="https://www.lasiciliaweb.it/2021/12/il-calcio-catania-1946-e-fallito/" target="_blank" rel="noopener"> il tribunale dichiarò fallito il Calcio Catania</a>, pur lasciando attivo il ramo sportivo, in attesa di un’asta per aggiudicarlo al miglior offerente.</br>
Passate le feste, io e i miei ragazzi restammo concentrati sul nostro dovere, consapevoli che era l’unico modo per garantirci un futuro, che fosse a Catania o altrove.</br>
Pian piano tornammo nella prima metà della classifica, quindi in zona <em>play-off</em>, l’asta per salvare il titolo sportivo andò deserta per ben due volte e non riuscimmo a finire la stagione.</br>
Il <a href="https://tg24.sky.it/palermo/2022/04/09/calcio-fallimento-catania" target="_blank" rel="noopener">9 aprile 2022 il tribunale staccò la spina</a> dichiarando la fine dell’esercizio provvisorio e del Calcio Catania. La FIGC ritirò immediatamente l’affiliazione cancellando tutti i nostri risultati e riscrivendo di conseguenza la classifica.

Era proprio finita.</br>
Per me il vero epilogo fu il commovente incontro con i tifosi a <a href="https://it.wikipedia.org/wiki/Torre_del_Grifo_Village" target="_blank" rel="noopener">Torre del Grifo</a> prima della smobilitazione, poi mesi di incertezze fino alla rinascita firmata da <a href="http://bant.altervista.org/wp-bant-installation/ross-pelligra/">Ross Pelligra</a>, ma quella è un’altra storia.

<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://it.wikipedia.org/wiki/Francesco_Baldini" target="_blank" rel="noopener">Wikipedia, Francesco Baldini</a></li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

