---
date: 2023-09-23
linktitle: Rolando Maran
title: Rolando Maran
thumbnail: "/posts/allenatori/maranrolando/maranrolando.png"
categories: [ "Rossazzurri Indimenticabili", "Gli allenatori"]
tags: ["Serie A", "Club Calcio Catania"]
sidebar: right
---
Sono stato al Catania nei momenti topici della gestione <a href="/posts/presidenti/29pulvirentiantonino/" target="_blank">Pulvirenti</a>.</br>
Il punto più alto, nel 2012/13 e quello che ha sancito l'inizio della fine del club, la stagione successiva.</br>
Arrivai appena dopo la rottura fra <a href="/posts/presidenti/29pulvirentiantonino/" target="_blank" rel="noopener">Pulvirenti</a> e <a href="https://it.wikipedia.org/wiki/Pietro_Lo_Monaco" target="_blank" rel="noopener">Pietro Lo Monaco</a>, con la squadra che era reduce da una stagione entusiasmante con <a href=" /posts/allenatori/montellavincenzo/" target="_blank" rel="noopener">Vincenzo Montella</a> in panchina, l’ultimo di una lunga serie di ex giocatori che avevano avviato o rilanciato la propria carriera da allenatori dai piedi dell'Etna. 

<!--more-->
Prima di lui c’erano stati <a href="/posts/allenatori/zengawalter/" target="_blank" rel="noopener">Walter Zenga</a>, <a href="/posts/allenatori/mihajlovicsinisa/" target="_blank" rel="noopener">Siniša Mihajlović</a> e <a href="/posts/allenatori/simeonediego/" target="_blank" rel="noopener">Diego Simeone</a> e dopo arrivai io con la mia onesta ma non eccezionale carriera per lo più trascorsa al Chievo.</br>
Quella prima stagione tutto filò liscio: Sergio Gasparin sostituì Pietro Lo Monaco e mantenne la struttura di base della squadra, con <a href="https://it.wikipedia.org/wiki/Francesco_Lodi" target="_blank" rel="noopener">Ciccio Lodi</a>, <a href="https://it.wikipedia.org/wiki/Pablo_Barrientos" target="_blank">Pablo Barrientos</a>, il <a href="https://it.wikipedia.org/wiki/Alejandro_G%C3%B3mez" target="_blank">“papu” Gomez</a>, <a href="https://it.wikipedia.org/wiki/Gonzalo_Bergessio" target="_blank">Gonzalo Bergessio</a>, <a href="https://it.wikipedia.org/wiki/Sergio_Bernardo_Almir%C3%B3n" target="_blank">Sergio Almirón</a>, <a href="https://it.wikipedia.org/wiki/Giovanni_Marchese_(calciatore)" target="_blank">Giovanni Marchese</a> e <a href="https://it.wikipedia.org/wiki/Nicola_Legrottaglie" target="_blank">Nicola Le Grottaglie</a>, tutte solide certezze cui si aggiunsero il centrale uruguaiano Alexis Rolín e l’ennesimo argentino: l’attaccante Lucas Castro.

Gli addi a <a href="https://it.wikipedia.org/wiki/Maxi_L%C3%B3pez" target="_blank" rel="noopener">Maxi López</a> e <a href="https://it.wikipedia.org/wiki/Cristian_Llama" target="_blank" rel="noopener">Cristian Llama</a> non incisero, tanto è vero che finimmo per battere il record di punti della stagione precedente, arrivando ottavi.</br>
Insomma, missione compiuta e paura scacciata.

Il terremoto societario aveva però minato irrimediabilmente il progetto quasi decennale che tante soddisfazioni aveva regalato al Catania.</br>
La mossa che rese evidente questa realtà fu la sostituzione di Sergio Gasparin con Pablo Cosentino, che fino a quel momento aveva sempre fatto il procuratore.</br>
Una mossa che sanciva lo spericolato abbandono da parte di Pulvirenti della strategia di gestione che aveva funzionato fino a quel momento, per abbracciarne una totalmente diversa, in cui ogni scelta sembrava illogica e lo era.

La campagna acquisti diede indizi particolari, a parte un certo rinnovamento.</br>
Ma il problema prescindeva dal livello tecnico dei giocatori.

Fin dall’inizio la squadra dimostrò di non essere squadra e perse nettamente le prime tre partite.</br>
Già alla sesta giornata eravamo ultimi e dopo l’ottava fui esonerato per cercare la proverbiale svolta.</br>
Il mio successore <a href="https://it.wikipedia.org/wiki/Luigi_De_Canio" target="_blank" rel="noopener">Luigi De Canio</a> non fece meglio e a gennaio fui richiamato in panchina.
Centrai un piccolo filotto che bastò per agganciare la zona salvezza, poi fu di nuovo buio e pesto, cinque sconfitte consecutive e arrivò un altro esonero per me, nell’aprile del 2014.
Stavolta toccò a <a href="/posts/allenatori/pellegrinomaurizio/" target="_blank" rel="noopener">Maurizio Pellegrino</a> sedersi in panchina senza riuscire ad evitar la retrocessione dopo nove stagioni in Serie A.

Non ho rimpianti perché il futuro per il Catania era comunque segnato dalla scellerata inversione di rotta voluta dal presidente, che non volle più tornare sui propri passi, anzi perseverò.</br>
Affidandosi ancora a Cosentino pure in B, Pulvirenti compromise in partenza le possibilità di un immediato ritorno in A e presto perse del tutto la bussola e la reputazione diventando protagonista dello scandalo passato alla storia come "I Treni del gol”.

Io continuai fra alti e bassi la mia carriera da allenatore, sempre grato alla piazza che mi diede l’occasione di misurarmi ai massimi livelli.</br>
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://it.wikipedia.org/wiki/Rolando_Maran" target="_blank" rel="noopener">Wikipedia, Rolando Maran</a>.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

