---
date: 2023-01-21
linktitle: John Benjamin Toshack
title: John Benjamin Toshack
thumbnail: "/posts/allenatori/toshackjb/toshackjb.png"
categories: [ "Rossazzurri Indimenticabili", "Gli allenatori"]
tags: ["Serie B", "caso Martinelli",  "Calcio Catania"]
sidebar: right
---
Un allenatore gallese a Catania potrebbe sembrare una tessera fuori posto, ma non nella stagione 2002/03, quando nel mosaico della squadra di calcio locale nulla era al posto giusto.
Tornato in Serie B dopo ben 15 anni di assenza, il Catania non trovava la propria identità, complice il <a href="/posts/presidenti/28gaucciriccardo/" target="_blank" rel="noopener">Presidente Gaucci</a> che, cercando soluzioni con troppa foga, faceva ancora più confusione, tanto che io fui il terzo e non l’ultimo inquilino della panchina rossazzurra in quella stagione.

<!--more-->
Non ebbi paura di confrontarmi col campionato italiano perché avevo affrontato senza paura tante sfide difficili fin dall’inizio della mia carriera. Avrei voluto cominciare dalla squadra della mia città, il <a href="https://it.wikipedia.org/wiki/Cardiff_City_Football_Club" target="_blank" rel="noopener">Cardiff</a>, ma quando mi proposi come giocatore-allenatore non mi ritennero all’altezza e nel 1978 pensai bene di accettare l’offerta dei rivali storici dello <a href="https://it.wikipedia.org/wiki/Swansea_City_Association_Football_Club" target="_blank" rel="noopener">Swensea</a>, che allora militava in quarta serie.
</br>

Ero il più giovane allenatore in <em>Football League</em> e condussi il Club a traguardi inimmaginabili: tre promozioni di fila, una coronata da un mio gol decisivo. Non solo: al primo anno in <a href="https://it.wikipedia.org/wiki/First_Division" target="_blank" rel="noopener"><em>First Division</em></a> stazionammo a lungo in alta quota e chiudemmo sesti.
Era un periodo di quelli in cui tutto sembrava possibile tanto che Huw Richards scrisse di me che facevo sembrare Re Mida un muratore e che se avessi deciso di schierarmi in porta probabilmente avrebbe comunque funzionato.
Poi l’incantesimo si spezzò e lo Swensea fece il percorso inverso, finendo anche in bancarotta, secondo qualcuno per colpa delle spese elevate fatte durante la mia gestione.

La mia carriera proseguì alla grande in Spagna.
Nel 1989 sbarcai al <a href="https://www.realmadrid.com/" target="_blank" rel="noopener">Real Madrid</a> che già vinceva il titolo da quattro stagioni e che era stato definito dal presidente <a href="https://en.wikipedia.org/wiki/Ram%C3%B3n_Mendoza" target="_blank" rel="noopener">Ramón Mendoza</a> il migliore degli ultimi 25 anni. Nonostante la pressione della stampa, alimentata da un inizio non brillante, portammo a casa il quinto campionato consecutivo, con 107 gol all’attivo, un record.
La stagione successiva l’inizio negativo mi costò il posto. Sarei tornato nel 1999, in una situazione ben diversa, subentrando ad <a href="https://it.wikipedia.org/wiki/Guus_Hiddink" target="_blank" rel="noopener">Guus Hiddink</a> e non andando oltre il quinto posto.
Il secondo addio alle <em>merengues</em>, all’inizio della stagione successiva fu più tumultuoso. Dopo una sconfitta con il Rayo Vallecano per 3-2 criticai aspramente il mio portiere, <a href="https://it.wikipedia.org/wiki/Albano_Bizzarri" target="_blank" rel="noopener">Albano Bizzarri</a>, uno che al Catania avrebbe lasciato il segno anni dopo, dicendo che vedere come aveva preso il gol mi aveva fatto piangere. Il presidente non la prese bene e mi chiese di correggere il tiro. Io gli risposi che era il mio modo di motivare la squadra e che aveva più chaces di veder volare un maiale sopra il “Bernabeu” che di sentirmi ritrattare. Poco più tardi fui cacciato, portai in tribunale il Club ottenni un risarcimento di 700 mila sterline per il trattamento ricevuto.

Ero dunque abbastanza navigato da poter guidare il Catania.
Il mio gioco fatto di tanto possesso palla conquistò presto tutti, sebbene avessimo chiare difficoltà a concretizzare. Vincere fuori casa rimaneva un’impresa pressoché impossibile, e nemmeno riuscivamo a pareggiare.
Una volta dissi che vincere sempre non è necessariamente un bene. In quel frangente dovetti constatare che perdere sempre è peggio.
Ero fiducioso che sarei riuscito ad invertire la tendenza ma dopo la sconfitta di Napoli <a href="/posts/presidenti/28gaucciriccardo/" target="_blank" rel="noopener">Riccardo Gaucci</a> mi criticò per non aver schierato i nuovi acquisti.
Stavolta non mi chiesi nemmeno se anche il suo modo di fare fosse una strategia motivazionale, semplicemente me ne andai sbattendo la porta.
Il mio bilancio di quattro vittorie e sette sconfitte fotografa perfettamente quel Catania, che vanificava in trasferta ciò che di buono faceva in casa.
La squadra proseguì il suo cammino altalenante e dovette conquistare la salvezza <a href="https://tuttoilcataniaminutoperminuto.it/category/il-caso-martinelli/" target="_blank" rel="noopener">fuori dal campo</a> grazie ai punti rimediati a tavolino contro il Siena con una vittoria prima concessa e poi revocata seguendo un <em>iter</em> irregolare che costrinse il Governo a disporre l’allargamento dei quadri bloccando del tutto le retrocessioni.

Io continuai a girare il mondo facendo anche il commissario tecnico del Galles e della Macedonia, per poi misurarmi anche con il campionato del Marocco e quella in rossazzurro restò la mia unica esperienza italiana. </br>

<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>How Richards, "Il vangelo secondo l'alchimista" da "<a href="http://diariossazzurro.altervista.org/WP-site/wordpress/?p=231" target="_blank" rel="noopener">Il mio anno preferito</a>", a cura di Nick Hornby.</li>
 	<li>Wikipedia, <a href="https://en.wikipedia.org/wiki/John_Toshack" target="_blank" rel="noopener">John Toshack (versione inglese)</a>, consultato il 7 gennaio 2023.</li>
</ul>


<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

