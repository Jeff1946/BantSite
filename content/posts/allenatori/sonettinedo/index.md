---
date: 2023-08-16
linktitle: Nedo Sonetti
title: Nedo Sonetti
thumbnail: "/posts/allenatori/sonettinedo/sonettinedo.png"
categories: [ "Rossazzurri Indimenticabili", "Gli allenatori"]
tags: ["Serie B", "Club Calcio Catania"]
sidebar: right
---
Arrivai al Catania nel 2004/05, in Serie B.</br>
Il mio amico <a href="https://it.wikipedia.org/wiki/Pietro_Lo_Monaco" target="_blank" rel="noopener">Pietro Lo Monaco</a> aveva esagerato con i suoi soliti azzardi di mercato, in particolare scommettendo su <a href="https://it.wikipedia.org/wiki/Maurizio_Costantini" target="_blank" rel="noopener">Maurizio Costantini</a>, che aveva poca esperienza.</br>
Aveva sbagliato però anche nella costruzione della rosa, portando tante teste calde forti solo di un buon <em>curriculum</em>: il difensore Salvatore Fresi, il centrocampista Johan Walem gli attaccanti Davor Vugrinec e Marco Ferrante, tutta gente che non si era immedesimata nella nuova realtà né integrata con il gruppo dei “gregari”.
<!--more-->
Aggiungete che la rosa era stata rifatta da zero e avrete la ricetta perfetta per mettere in difficoltà un allenatore.</br>
La squadra faticò subito, i nomi non bastavano a fare punti e la piazza ribolliva, così ben presto il problema divenne tenersi lontani da certi rischi e la società dovette cambiare rotta portando gente di categoria e con la testa sulle spalle.</br>
Parlo dei difensori Cristian Silvestri e Cèsar, dei centrocampisti Mezavilla e Menegazzo, della mezzala Matteo Serafini e dell’attaccante Jeda.

Ma prima ancora salutò Costantini, che proprio non aveva trovato l’intesa con lo spogliatoio.
Io ero la persona giusta per rassicurare la piazza e mettere in riga i giocatori facendoli concentrare sul proprio dovere e continuando a premiare gli elementi che avevano fatto il loro pur non avendo (ancora) un nome, a cominciare dal centrocampista <a href="https://it.wikipedia.org/wiki/Fabio_Caserta" target="_blank">Fabio Caserta</a>.

Ero considerato della vecchia scuola, il che è sinonimo di durezza, esperienza e pragmaticità, tutte doti che ostentai da subito.</br>
Avevo anche l’autorità che mi derivava dalle cinque promozioni in A che avevo collezionato e così non mi i volle molto a farmi seguire dalla squadra. Mi ero infatti anche specializzato nel risolvere situazioni complicate subentrando in corsa.

Indubbiamente fui agevolato dall’epurazione delle teste più calde, ma seppi farmi seguire da chi rimase, oltre che dai nuovi, che avevano le giuste motivazioni.</br>
Cominciammo così a costruirci una nostra identità e, pur non potendo certo superare i nostri limiti strutturali, ci mettemmo presto al sicuro con un cammino regolare in cui affrontammo ogni gara con concentrazione ed entusiasmo, conquistando punti decisivi per non rischiare mai di essere risucchiati nella trappola dei <em>play-out</em>, sognando persino, anche se per poco, di agganciare i <em>play-off</em>.

Come spesso mi capitava, dopo aver raggiunto l’obiettivo della salvezza non venni confermato.
Sono orgoglioso di poter dire che quella squadra, opportunamente e sostanzialmente ritoccata, un anno dopo riportò la Serie A a Catania dopo oltre vent’anni.</br>
Il duo <a href="/posts/presidenti/29pulvirentiantonino/" target="_blank" rel="noopener">Pulvirenti-Lo Monaco</a> avrebbe lavorato bene sulle solide fondamenta che avevo contribuito a creare.</br>

<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://tacchettidiprovincia.it/rubriche/mister-di-provincia/nedo-sonetti-la-coscienza-di-nedo" target="_blank" rel="noopener">Nedo Sonetti, la coscienza di Nedo</a>, Tacchetti di provincia, consultato il 7 agosto 2023.</li>
 	<li>Wikipedia, <a href="https://it.wikipedia.org/wiki/Nedo_Sonetti" target="_blank" rel="noopener">Nedo Sonetti</a>.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

