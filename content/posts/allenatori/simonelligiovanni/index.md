---
date: 2023-02-04
linktitle: Giovanni Simonelli
title: Giovanni Simonelli
thumbnail: "/posts/allenatori/simonelligiovanni/simonelligiovanni.png"
categories: [ "Rossazzurri Indimenticabili", "Gli allenatori"]
tags: ["Serie C1", "Club Calcio Catania"]
sidebar: right
---
Ho trascorso una sola stagione alla guida del Catania, quella <a href="https://it.wikipedia.org/wiki/Calcio_Catania_1999-2000" target="_blank" rel="noopener">1999/2000</a>, l’ultima dell’era dei <a href="/posts/presidenti/27codiglionegrazia/" target="_blank" rel="noopener">Massimino</a>.</br>
Restai in panchina dalla prima all’ultima giornata e condussi la squadra, appena tornata in terza serie, al settimo posto.</br>
Non penso che il mio ricordo scateni grandi entusiasmi nella mente dei tifosi, però non credo ci sia qualcuno che mi abbia dimenticato.</br>
Mi chiamavano “il professore” o “il filosofo”, non so se perché avevo una laurea in lettere classiche o per le mie originali disamine post gara, quando spesso le interviste diventavano gag surreali.

<!--more-->
Una volta mi chiesero se fossi d’accordo con le cosiddette “pagelle” stilate dal giornalista di turno e io risposi che a malapena riuscivo a valutare la prestazione di un solo giocatore a partita.</br>
Il mio interlocutore, fra lo stupito e l’incredulo, ribattè: “allora noi che valutiamo tutte e due le squadre in campo siamo dei folli?”, e io non potei che annuire.

Ad ogni modo, facevo onestamente il mio lavoro.</br>
Dopo una carriera da portiere iniziata alla Paganese nel 1973/74 (Serie D) con un record di 11 partite senza subire gol, mi ero cimentato come tecnico ed avevo sfiorato i <em>play-off</em> promozione per la B con la <a href="https://it.wikipedia.org/wiki/Unione_Sportiva_Nocerina_1998-1999" target="_blank" rel="noopener">Nocerina 1998/99</a>.
Quando venni a Catania mi portai dietro il portiere <a href="https://it.wikipedia.org/wiki/Gennaro_Iezzo" target="_blank" rel="noopener">Gennaro Iezzo</a>, il difensore Salvatore D’angelo e mi ritrovai in squadra un certo <a href="https://it.wikipedia.org/wiki/Riccardo_Zampagna" target="_blank" rel="noopener">Riccardo Zampagna</a>.</br>
Un incompreso, o forse incompreso solo da me che lo facevo giocare da esterno, considerato che, di lì a poco, altrove, avrebbe fatto sfracelli da centravanti.

Sebbene un settimo posto in Serie C1 non possa mai essere considerato un buon piazzamento per il Catania,ritengo di non aver fatto male quella stagione, perché la squadra era quasi tutta nuova e mancava da sei anni dalla terza serie, per <a href="https://tuttoilcataniaminutoperminuto.it/category/1993_casocatania/" target="_blank" rel="noopener">le note vicende giudiziarie del 1993</a>.

Ritrovai il Catania da avversario in un altro momento storico, quello della finale dei <em>play-off</em> 2002, in cui allungai la mia serie di sconfitte agli spareggi per la gioia dei miei ex tifosi.</br>
Avevo già perso i <em>play-off</em> con la Ternana nel 1998 e con l’Ascoli nel 2001, e li avrei persi ancora con il Pisa nel 2003 e col Sorrento nel 2011.</br>
A conti fatti i miei migliori risultati rimasero quelli che conquistai nella mia Campania: le promozioni in C1 con Nola e Benevento (1990 e 2008), nonché la Coppa Italia di Lega Pro conquistata al <a href="https://it.wikipedia.org/wiki/Coppa_Italia_Lega_Pro_2008-2009" target="_blank" rel="noopener">Sorrento nel 2009</a>.</br>
Come dire, smentii il detto “nemo profeta in Patria”, visto che sono nato a Saviano.</br>
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Wikipedia, <a href="https://it.wikipedia.org/wiki/Giovanni_Simonelli_(allenatore)" target="_blank" rel="noopener">Giovanni Simonelli</a>, consultato il 28 gennaio 2023.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

