---
date: 2023-10-28
linktitle: Egizio Rubino
title: Egizio Rubino
thumbnail: "/posts/allenatori/rubinoegizio/rubinoegizio.png"
categories: [ "Rossazzurri Indimenticabili", "Gli allenatori"]
tags: ["Serie A", "Serie B", "Serie C1", "Club Calcio Catania"]
sidebar: right
---
Nacqui nella capitale d’Egitto, Il Cairo, il 10 ottobre 1919, il che spiega il mio nome. La mia lunga carriera da calciatore la vissi tutta in Sicilia, soprattutto con la maglia azzurra del Siracusa, squadra della città dei miei genitori.</br>
Approdai al Catania nella stagione 1968/69, in Serie B. Erano gli anni della transizione delle squadre di calcio da club a Società per Azioni, trasformazione che comportava un’impostazione ben diversa. Per farla breve servivano soldi. Molti soldi.  
<!--more-->
<a href="/posts/presidenti/20marcoccioignazio/" TARGET="_BLANK">Ignazio Marcoccio</a>, che da quasi un decennio faceva miracoli allestendo sempre squadre competitive e ottenendo risultati strepitosi, si stava arrendendo alla realtà: non era più possibile competere solo con la competenza e la diplomazia.
Ecco dunque che si dovette abbracciare la linea verde, puntando su un esercito di giovani che non potevano dare certezze se non quella di far spendere poco. Non ero comunque un esordiente: avevo già condotto il Foggia alla salvezza in Serie A nel 1965/66 e sapevo che la sfida si poteva vincere. Fu una stagione di sofferenza, ma ci salvammo. 

A fine stagione arrivò la svolta: <a href="/posts/presidenti/20marcoccioignazio/" rel="noopener" target="_blank">Marcoccio</a> alzò bandiera bianca e passò il testimone ad <a href="/posts/presidenti/21massiminoangelo/" TARGET="_BLANK">Angelo Massimino</a>, che da tempo finanziava il Catania anche se non era ben visto per i suoi modi ruspanti e il suo stile non impeccabile, cose su cui si poteva passare sopra adesso che l‘alternativa era chiudere i battenti. Con pochi ritocchi, <em>in primis</em> l’attaccante Aquilino Bonfanti, la squadra riuscì a riportare l’entusiasmo fra i tifosi e a riconquistare la Serie A. Memorabile fu l’ultima partita, quella decisiva in casa della Reggina davanti a diecimila catanesi che soffrirono con noi. </br>
In A stentammo per tutta la stagione, sebbene la classifica molto corta testimoniava di un campionato livellato. La salvezza ce la giocammo fino alla fine, prova ne sia che, caso più unico che raro in situazioni simili, restai al mio posto dalla prima all’ultima giornata. Finimmo comunque ultimi pur a soli quattro punti dalla zona salvezza. 

A fine stagione me ne andai, per tornare nel 1974/75. Era cambiato il palcoscenico, con la squadra trascinata in C dalla <a href="/posts/presidenti/22cocosalvatore/" rel="noopener" target="_blank">gestione Coco</a>, ma non le dinamiche, con Massimino che lottava da solo a caccia di un equilibrio mai trovato nei rapporti fra lui, la squadra, i tifosi e la stampa. Quel Catania avrebbe dovuto essere guidato da <a href="/posts/allenatori/rambonegennaro/" rel="noopener" target="_blank">Gennaro Rambone</a>, che però se ne andò in polemica con Massimino. Era la squadra della coppia Spagnoli-Ciceri e la stagione fu esaltante. e culminò con il ritorno in Serie B. 

Fra alti e basi resistetti 24 giornate prima di cedere il posto a <a href="/posts/allenatori/mazzettiguido/" rel="noopener" target="_blank">Guido Mazzetti</a>, cui toccò condurre la squadra ad una faticosa salvezza. </br>
Mi dispiacque chiudere la mia storia in rossazzurro con un esonero, tuttavia la mia carriera continuò al Trapani, Potenza e infine all’Akragas, con la quale ottenni la promozione in Serie C1 nel 1982/83, proprio mentre il Catania conquistava la A per la quarta volta.</br>
Me ne andai il 27 maggio 1990.</br>

<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <a href="http://tuttoilcatania.altervista.org/" target="_blank">"Tutto il Catania Minuto per Minuto"</a>, Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino,<b> "Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

