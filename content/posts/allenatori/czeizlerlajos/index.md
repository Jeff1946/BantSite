---
date: 2023-03-10
linktitle: Lajos Czeizler
title: Lajos Czeizler
thumbnail: "/posts/allenatori/czeizlerlajos/czeizlerlajos.png"
categories: [ "Rossazzurri Indimenticabili", "Gli allenatori"]
tags: ["Serie C", "S.S. Catania"]
sidebar: right
---
Sono stato uno degli allenatori più vincenti d'Europa e ho persino allenato la Nazionale Italiana, sia pure per un breve periodo culminato nella rapida e infruttuosa spedizione in Svizzera per i <a href="https://it.wikipedia.org/wiki/Campionato_mondiale_di_calcio_1954" target="_blank" rel="noopener">Mondiali del 1954</a>.</br>
E sono passato da Catania per un'esperienza altrettanto breve.</br>
Era il 1932 e l'Italia, che tendeva a chiudere le frontiere ai calciatori stranieri, non esitava ad accogliere i tecnici di altra nazionalità, spesso forieri di novità tattiche.
<!--more-->
Nel 1932/33 fui chiamato dal <a href="/posts/presidenti/04trigonavespasiano/" target="_blank" rel="noopener">Duca di Misterbianco</a> che voleva dare l'assalto alla Serie B. Mi affiancò Tedeschi come direttore tecnico e mise su una buona squadra in cui spiccavano il bomber Cocò Nicolosi e il portiere Mario Sernagiotto.</br>
Le aspettative di un campionato di vertice e di un redditizio gioco offensivo, basato sui lanci lunghi e la corsa furono rispettate. Divertimmo anche in amichevoli di lusso al <a href="https://it.wikipedia.org/wiki/Campo_dei_cent%27anni" target="_blank" rel="noopener">campo di Piazza Verga</a>, dove ospitammo Roma e Juventus.</br>
Poi qualcosa si inceppò, così tolsi il disturbo a sei giornate dal termine. Quel Catania si piazzò quarto.

Nel frattempo la situazione politica europea era sempre più fosca.</br>
L'amicizia fra Italia e Germania si faceva sempre più forte ed io, ebreo, preferii andare ad allenare in Polonia prima e in Svezia dopo. Fu la mia salvezza, basti pensare al destino opposto che ebbe il mio più illustre collega e connazionale <a href="https://it.wikipedia.org/wiki/%C3%81rp%C3%A1d_Weisz" target="_blank" rel="noopener">Árpád Weisz</a> che scelse l'Olanda e da lì fu deportato ad <a href="https://it.wikipedia.org/wiki/Campo_di_concentramento_di_Auschwitz" target="_blank" rel="noopener">Auschwitz,</a> dove morì.</br>
Fra il 1942 e il 1948 feci fortuna come tecnico, conquistando cinque scudetti con il <a href="https://it.wikipedia.org/wiki/Idrottsf%C3%B6reningen_Kamraterna_Norrk%C3%B6ping" target="_blank" rel="noopener">Norrköping</a>.

Nel <a href="https://it.wikipedia.org/wiki/Serie_A_1949-1950" target="_blank" rel="noopener">1949</a> approddai al Milan e con me portai un pezzo di Svezia: <a href="https://it.wikipedia.org/wiki/Gunnar_Nordahl" target="_blank" rel="noopener">Gunnar Northal</a> e <a href="https://it.wikipedia.org/wiki/Nils_Liedholm" target="_blank" rel="noopener">Nils Lidholm</a>, a cui si aggiunse <a href="https://it.wikipedia.org/wiki/Gunnar_Gren" target="_blank" rel="noopener">Gunnar Gren</a> a costruire il famoso trio <a href="https://it.wikipedia.org/wiki/Gre-No-Li" target="_blank" rel="noopener">Gre-No-Li</a> con cui riportai nella Milano rossonera lo scudetto atteso dal lontano 1907. Venni licenziato dopo il <a href="https://it.wikipedia.org/wiki/Serie_A_1951-1952" target="_blank" rel="noopener">secondo posto del 1952</a>, finendo al <a href="https://it.wikipedia.org/wiki/Associazione_Calcio_Padova_1952-1953" target="_blank" rel="noopener">Padova</a>.

Solo due anni dopo fui catapultato alla guida della Nazionale azzurra.</br>
Sfortuna volle che ai <a href="https://it.wikipedia.org/wiki/Campionato_mondiale_di_calcio_1954" target="_blank" rel="noopener">Mondiali del 1954</a> finimmo nel girone dei padroni di casa della Svizzera, che dopo un pareggio viziato da evidenti sviste arbitrali ci strapazzò 4-1 nello spareggio.</br>
Uscimmo al primo turno e io tornai ad allenare i club.

In Italia guidai Sampdoria e Fiorentina, nel 1963 passai al Benfica.</br>
Giusto il tempo di <a href="https://it.wikipedia.org/wiki/Primeira_Divis%C3%A3o_1963-1964" target="_blank" rel="noopener">vincere lo scudetto pure in Portogallo</a>, con il record di 103 reti segnate in 26 partite (con tale <a href="https://it.wikipedia.org/wiki/Eus%C3%A9bio" target="_blank" rel="noopener">Eusébio</a> capocannoniere con 28 gol), e chiusi la carriera con il bottino stratosferico di 11 trofei conquistati in tre nazioni diverse.
</br>
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://pallonateinfaccia.com/2022/04/03/lajos-czeizler-norrkoping/" target="_blank" rel="noopener">Czeizler e il calcio totale alla svedese</a> di Valerio Moggia, PallonateInFaccia.com, 3 aprile 2022, consultato il 23 dicembre 2022.</li>
 	<li><a href="https://it.wikipedia.org/wiki/Lajos_Czeizler" target="_blank" rel="noopener">Wikipedia, Lajos Czeizler</a>, consultato il 28 dicembre 2022.</li>
 	<li><a href="https://www.youtube.com/watch?v=T81_hNISk_A" target="_blank" rel="noopener">Svizzera 1954 i mondiali della Squadra d'Oro e del Miracolo di Berna</a>, 4 aprile 2022, consultato il 28 dicembre 2022.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

