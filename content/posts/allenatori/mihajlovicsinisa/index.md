---
date: 2023-03-03
linktitle: Siniša Mihajlović
title: Siniša Mihajlović
thumbnail: "/posts/allenatori/mihajlovicsinisa/mihajlovicsinisa.png"
categories: [ "Rossazzurri Indimenticabili", "Gli allenatori"]
tags: ["Serie A", "Club Calcio Catania"]
sidebar: right
---
Che notte, quella notte in cui <a href="https://www.youtube.com/watch?v=Qaljltr_90c" target="_blank" rel="noopener">battemmo l’Inter</a>.</br>
Non era un’Inter qualsiasi, era quella del <a href="https://it.wikipedia.org/wiki/Calcio_Catania_2009-2010" target="_blank" rel="noopener">2009/10</a>, quella di <a href="https://it.wikipedia.org/wiki/Jos%C3%A9_Mourinho" target="_blank" rel="noopener">Josè Mourinho</a> che avrebbe vinto tutto: scudetto, Coppa Italia e <em>Champions League</em>.
Quando venne al “Massimino”, però, non aveva ancora certezze.</br>
I quattro punti di vantaggio sulla Roma seconda in classifica non erano abbastanza da potersi permettere un rilassamento.</br>
Andammo sotto all’inizio del secondo tempo dopo aver sprecato tanto nel primo, ma pareggiammo con <a href="https://it.wikipedia.org/wiki/Maxi_L%C3%B3pez" target="_blank" rel="noopener">Maxi López</a>, che viveva il suo momento magico.

<!--more-->
Poi salì in cattedra…<a href="https://it.wikipedia.org/wiki/Sulley_Muntari" target="_blank" rel="noopener">Muntari</a>. Appena entrato provocò una punizione dal limite e si beccò l’ammonizione. Sul conseguente tiro di <a href="https://it.wikipedia.org/wiki/Giuseppe_Mascara" target="_blank" rel="noopener">Mascara</a> respinse con un braccio: secondo giallo, espulsione e rigore che lo stesso Mascara trasformò con un cucchiaio.</br>
Nel finale <a href="https://it.wikipedia.org/wiki/Jorge_Andr%C3%A9s_Mart%C3%ADnez" target="_blank" rel="noopener">Jorge Martínez</a> arrotondò il punteggio con una giocata delle sue.</br>
Finì 3-1 per noi e capii che con quella sola partita ci saremmo tutti garantiti un posto speciale nella storia rossazzurra, visto che l’Inter non perdeva col Catania da 44 anni.

Nulla ad inizio stagione faceva presagire simili soddisfazioni.</br>
Arrivai in rossazzurro alla fine del girone di andata perché la squadra era ultima con soli 9 punti. Al mio esordio perdemmo in casa <a href="https://www.youtube.com/watch?v=jgOS8a2IVx4" target="_blank" rel="noopener">una gara stregata con il Livorno</a>, ma al turno successivo la spuntammo a Torino sulla <a href="https://www.youtube.com/watch?v=5Mw3XEZcun4" target="_blank" rel="noopener">Juventus</a> e poi <a href="https://www.youtube.com/watch?v=-iPP2GG0Xkg" target="_blank" rel="noopener">piegammo di misura il Bologna</a> al “Massimino”, rimettendoci in carreggiata.</br>
Il mio predecessore, <a href="https://it.wikipedia.org/wiki/Gianluca_Atzori" target="_blank" rel="noopener">Gianluca Atzori</a>, non aveva fatto male, trovai una squadra atleticamente messa bene, pagò soprattutto l’inesperienza e l’inconsistenza del reparto offensivo.
Io potei contare sul mio indiscusso carisma e sull’innesto decisivo di <a href="https://it.wikipedia.org/wiki/Maxi_L%C3%B3pez" target="_blank" rel="noopener">Maxi López</a>, che in sei mesi realizzò ben undici reti.</br>
Ci misi del mio, trovando per esempio una collocazione ad <a href="https://it.wikipedia.org/wiki/Adri%C3%A1n_Ricchiuti" target="_blank" rel="noopener">Adrián Ricchiuti</a>, centrocampista italo-argentino che aveva faticato a rendersi utile e al quale regalai una seconda giovinezza.

In breve cambiai l’inerzia di quel campionato nato male.</br>
Battemmo la Lazio a Roma e uscimmo dalla zona retrocessione, poi fu un crescendo: <a href="https://www.youtube.com/watch?v=YZ2VLUFpXyc" target="_blank" rel="noopener">vincemmo 2-0 il derby di Sicilia</a> e dopo l’Inter battemmo la Fiorentina in una partita in cui segnammo subito e subimmo per i restanti 90’ minuti più recupero. Era scritto che dopo 46 anni dovevamo tornare a battere i viola.</br>
Ci salvammo in anticipo facendo <a href="https://it.wikipedia.org/wiki/Calcio_Catania_2009-2010" target="_blank" rel="noopener">45 punti</a>, un record fino a quel momento.</br>
In Coppa Italia arrivammo fino ai quarti di finale.</br>
Mi trovai davvero bene, vivevo in un albergo sul mare ed ogni giorno i pescatori mi chiedevano cosa volessi mangiare, così facevo scorpacciate di pesce fresco e mi sdebitavo con biglietti omaggio e magliette.</br>
Restai però solo sei mesi. Era come se sapessi che avevo fatto quello che si poteva fare, sarebbe stato difficile migliorarsi, anche se in realtà dopo di me il Catania visse altre stagioni esaltanti.</br>
Ad ogni modo sentivo che dovevo chiudere subito quell’esperienza e così feci con una <a href="https://www.mediagol.it/senza-categoria/mihajlovic-lettera-aperta-ai-tifosi-catanesi/amp/" target="_blank" rel="noopener">lettera aperta a tifosi e dirigenti</a> in cui chiedevo comprensione per la mia scelta di inseguire altre ambizioni.

Ripartii dalla panchina della Fiorentina e girovagai a lungo approdando persino sulla panchina del Milan, che avevo assicurato mai avrei potuto occupare, visti i miei trascorsi interisti.
Era il 2015. Spiegai allora che non avevo più bisogno di nemici, purtroppo nel 2019 ne trovai presto uno bello tosto, la leucemia.</br>
<i>Se sei nei guai, colpisci per primo</i></br>
Questo mi diceva mio padre, che avevo perso proprio alla fine della mia avventura catanese, e così feci, rendendo pubblica la cosa.</br>
Vinsi il primo <em>round </em>grazie ad un trapianto di midollo osseo e cercai di continuare il mio lavoro, facendo bene con il Bologna.</br>
Poi il male tornò e non mi lasciò scampo portandomi via il <a href="https://www.ansa.it/sito/notizie/sport/calcio/2022/12/18/laddio-dei-tifosi-a-sinisa-mihajlovic-in-centinaia-alla-camera-ardente_aaeb5899-825b-4c2c-9206-be46257a0847.html" target="_blank" rel="noopener">16 dicembre 2022</a>, quando avevo solo 53 anni.</br>
<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Jacopo Gozzi, <a href="https://www.rivistacontrasti.it/sinisa-mihajlovic-guerra-serbia-jugoslavia-amore-morte/" target="_blank" rel="noopener">Sinisa Mihajlovic, amabile guerriero</a>, <a href="https://www.rivistacontrasti.it" target="_blank" rel="noopener">Rivista Contrasti</a>, 16 dicembre 2022, consultato il 14 febbraio 2023.</li>
 	<li>Lorenzo Serafinelli, <a href="https://www.rivistacontrasti.it/fk-obilic-arkan-squadra-serbia-stella-rossa-delije/" target="_blank" rel="noopener">La squadra di Arkan</a>, <a href="https://www.rivistacontrasti.it" target="_blank" rel="noopener">Rivista Contrasti</a>, 26 luglio 2021, consultato il 14 febbraio 2023.</li>
 	<li><a href="https://it.wikipedia.org/wiki/Sini%C5%A1a_Mihajlovi%C4%87" target="_blank" rel="noopener">Wikipedia, Siniša Mihajlović</a>, consultato il 24 febbraio 2023.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

