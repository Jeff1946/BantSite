---
date: 2023-07-31
linktitle: Piero Andreoli
title: Piero Andreoli
thumbnail: "/posts/allenatori/andreolipiero/andreolipiero.png"
categories: [ "Rossazzurri Indimenticabili", "Gli allenatori"]
tags: ["Serie A", "Serie B", "Club Calcio Catania"]
sidebar: right
---
È stato un onore portare il Catania in Serie A per la prima volta nella sua storia.
Correva l’anno <a href="https://tuttoilcataniaminutoperminuto.it/2009/05/06/1953-54-la-volta-buona/" target="_blank" rel="noopener">1953</a> e la sconfitta nello <a href="https://tuttoilcataniaminutoperminuto.it/2009/03/28/1952-53-il-paradiso-puo-attendere/" target="_blank" rel="noopener">spareggio di Firenze contro il Legnano</a> aveva cancellato qualunque certezza.</br>
<a href="/posts/presidenti/15michisantiarturo/" target="_blank" rel="noopener">Arturo Michisanti</a> se n’era andato abbandonando il club in un mare di debiti.  Anche sul piano tecnico non restavano che macerie. La salvezza, mai come stavolta, ebbe un nome e cognome: <a href="/posts/presidenti/16rizzogiuseppe/" target="_blank" rel="noopener">Giuseppe Rizzo</a>.
<!--more-->

Ex giornalista e presidente dell’ACLI, con l’incoscienza dei suoi ventinove anni prese in mano la situazione e rimise insieme i cocci.</br>
Ottenne un prestito e tamponò l’emergenza, dopodiché mi ingaggiò e insieme pianificammo la costruzione della squadra nel modo più razionale possibile perché non potevamo permetterci errori.</br>
Non so nemmeno io quale sia stato l’ingrediente magico che ci fece trovare la perfetta quadratura del cerchio, ma mi piace pensare che l’aver puntato sul consolidamento dei rapporti umani, prima ancora che sulle qualità tecniche dei giocatori, abbia fatto la differenza.

Era il Catania del capitano Nicola Fusco e del futuro commissario tecnico dell’Italia campione del mondo del 1982 <a href="https://it.wikipedia.org/wiki/Enzo_Bearzot" target="_blank" rel="noopener">Enzo Bearzot</a>, di Varo Bravetti e Ferruccio Santamaria, di Franco Bassetti, Bruno Micheloni e Guido Klein, ma tutta la rosa fu protagonista di una cavalcata memorabile.</br>
Fra la sesta e la tredicesima giornata inanellammo sette vittorie consecutive, un record a lungo imbattuto per il club. Alla fine precedemmo di due lunghezze Pro Patria e Como, <a href="https://it.wikipedia.org/wiki/Serie_A_1952-1953" target="_blank" rel="noopener">che erano appena retrocesse dalla A</a>, e proprio pareggiando sul campo dei lariani conquistammo il punto che ci consentì di festeggiare la promozione con una giornata di anticipo.

Il sogno avrebbe potuto continuare, e in effetti continuò, pure in Serie A con un ottimo dodicesimo posto .</br>
Tutto andò in malora per lo <a href="https://tuttoilcataniaminutoperminuto.it/2009/06/29/1954-55-un-tesoro-dilapidato/" target="_blank" rel="noopener">scandalo Scaramella</a>, arbitro che sarebbe stato corrotto dal vicepresidente Galli per aggiustare alcune partite.
Fummo retrocessi a tavolino, ma la cosa peggiore fu che questo disastroso incidente fece decidere al <a href="/posts/presidenti/16rizzogiuseppe/" target="_blank" rel="noopener">Presidente Rizzo</a>, del tutto estraneo alla vicenda, di lasciare Catania, il Catania e il calcio, una perdita incommensurabile per tutto il movimento.

Il Comune nominò una triade di imprenditori incaricati di una reggenza con scadenza a giugno 1956: <a href="/posts/presidenti/17giuffridaorlandopesce/" target="_blank" rel="noopener">Agatino Pesce, Michele Giuffrida e Mario Orlando</a>.

Restai anche in B ma nell’aprile del 1956, feci posto ad Enzo Bellini che concluse la <a href="https://tuttoilcataniaminutoperminuto.it/2009/10/14/1955-56-ritorno-alla-realta/" target="_blank" rel="noopener">stagione di un mancato rilancio</a> le cui conseguenze peseranno a lungo sul club.

Io andai ad allenare il Vicenza e proseguii la mia carriera a buoni livelli in giro per l’Italia. Quando si avvicinava il tramonto tornai in Sicilia, dove allenai Trapani, Massiminiana, Siracusa, Caltagirone e Avola, dove condussi la mia ultima stagione, quella 1972/73.

Per godermi il meritato riposo tornai poi nella mia Verona, dove mi spensi il 16 giugno 1984.


<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li><a href="https://it.wikipedia.org/wiki/Piero_Andreoli" target="_blank" rel="noopener">Wikipedia, Piero Andreoli</a></li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

