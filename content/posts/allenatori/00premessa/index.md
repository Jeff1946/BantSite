---
date: 2022-12-08
linktitle: Gli allenatori del Catania, premessa
title: Gli allenatori del Catania, premessa
thumbnail: "/posts/allenatori/00premessa/00-premessa.png"
categories: [ "Rossazzurri Indimenticabili", "Gli allenatori"]
tags: ["Premessa"]
sidebar: right
---
Il <strong><a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">secondo volume di Rossazzurri Indimenticabili</a></strong> sarà inevitabilmente diverso dal <a href="https://www.amazon.it/dp/B0BJYGHXZH" target="_blank" rel="noopener">primo</a>.</br>
Innanzi tutto per una questione pratica: gli allenatori passati da Catania sono tanti di più dei presidenti e dei dirigenti, il che ha imposto una selezione che nel primo volume non è stata necessaria.

<!--more-->


Ecco perché la “parte due” è qualcosa di più simile ad una “Hall of fame”, per quanto ho continuato a preferire il termine “indimenticabli” che rimane da interpretare caso per caso. C’è chi lascia il segno in positivo e c’è chi lo fa in negativo, ma c’è anche il fattore incontrollabile della soggettività che rende qualunque scelta arbitraria e di questo devo prendermi in ogni caso la responsabilità, pur ricordando al lettore che nessuno è esente da pregiudizi conseguenze della propria esperienza personale.

Qualche criterio obiettivo di scelta però ho cercato di darmelo. Per esempio il volume conterrà le biografie e le caricature di tutti gli allenatori che hanno firmato i campionati di Serie A fino al 2023. Ci saranno anche la maggior parte di coloro che hanno centrato delle promozioni in categorie diverse, mentre mancherà alle volte chi ha contribuito a una stagione di successi venendo esonerato in corso d’opera.

Resterà anche l’artificio di far parlare i protagonisti in prima persona, sebbene in rari casi sottometterò le bozze dei miei racconti ai diretti interessati.

Dunque anche questo lavoro sarà il risultato di tanti compromessi.

Racconterà le avventure di una trentina di protagonisti della storia del Catania in uno dei ruoli più ingrati che lo sport abbia inventato, quello di colui che deve scegliere la strada da seguire fra le mille possibili e rischia alla fine di pagare errori non propri e persino gli umori della piazza e che già solo per questo merita il di essere ricordato.

L'ultima avvertenza è che, come nel caso del lavoro sui Presidenti, questa edizione <em>web</em> sarà gratuita, ma diversa dal futuro volume cartaceo, sia nel testo che nei disegni.

<br>
<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

