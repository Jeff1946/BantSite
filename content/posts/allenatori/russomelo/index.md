---
date: 2022-12-23
linktitle: Melo Russo
title: Melo Russo
thumbnail: "/posts/allenatori/russomelo/russomelo.png"
categories: [ "Rossazzurri Indimenticabili", "Gli allenatori"]
tags: ["Serie C", "giovanili", "Club Calcio Catania"]
sidebar: right
---
Ho avuto il mio peso nella storia del Catania, ho pure centrato un filotto da record oggi dimenticato, un po' perché ho un nome troppo...siciliano, un po' perché fu una serie di zeppa di pareggi, sebbene in un epoca in cui la vittoria era premiata con due punti.</br>
Approdai a pieno titolo sulla panchina rossazzurra al secondo anno della disgraziata gestione <a href="/posts/presidenti/24attaguileangelo/" target="_blank" rel="noopener">Attaguile</a>, al tempo ancora affiancato da <a href="https://it.wikipedia.org/wiki/Franco_Proto" target="_blank" rel="noopener">Franco Proto</a>.</br>


<!--more-->
In realtà il Catania era casa mia fin dagli anni '70, quando il <a href="/posts/presidenti/23massiminoangelo/" target="_blank" rel="noopener">Cavaliere Massimino</a> mi affidò il settore giovanile (e scoprì con me che poteva anche essere redditizio) e, di tanto in tanto, mi chiamava a coprire il vuoto nel momento in cui l'allenatore titolare veniva cacciato senza che l'alternativa fosse pronta.</br>
Il 4 dicembre 1988 la storia era cambiata. Avevo girovagato per la Sicilia togliendomi le mie soddisfazioni, come la promozione in C2 centrata con la <a href="https://it.wikipedia.org/wiki/Juventina_Gela" target="_blank" rel="noopener">Juventina Gela</a>, e avrei anche potuto accasarmi in categorie superiori, ma preferii sempre restare vicino casa.</br>
Mi permettevo il lusso di girare la provincia e scegliere le cittadine che più mi piacevano per poi propormi come allenatore della squadra locale.</br>
Nel 1988-'89 Attaguile aveva sbagliato tutto e il suo sogno di portare il Catania in B era naufragato dopo ppena due mesi di campionato. Il rischio di retrocedere era concreto e il mio predecessore Bruno Pace, che aveva salvato la squadra pochi mesi prima, fu esonerato.
Mi ritrovai così ad esordire in panchina contro il <a href="https://www.youtube.com/watch?time_continue=87&amp;v=tU0yLudr0uk&amp;feature=emb_logo" target="_blank" rel="noopener">Cagliari</a> di <a href="https://it.wikipedia.org/wiki/Claudio_Ranieri" target="_blank" rel="noopener">Claudio Ranieri</a>, che veleggiava verso la Serie B.</br>
Fu il classico esordio col botto. La squadra non si risparmiò tenendo il campo con sacrificio e dedizione. Nel primo tempo avrebbe meritato il vantaggio, che però non si concretizzò, d'altra parte la sterilità offensiva era il principale problema di quell'inizio di stagione.</br>
Lo zero a zero sembrava il logico epilogo, invece negli ultimi minuti cominciò un'altra partita. Passammo in vantaggio grazie ad un rigore procurato e trasformato da <a href="https://it.wikipedia.org/wiki/Nicola_D%27Ottavio" target="_blank" rel="noopener">Nicola D'Ottavio</a>, bomber inceppatosi proprio in quell'annata dopo aver vinto per tre anni la classifica marcatori. Poco dopo però un intervento scomposto nella nostra area diede al Cagliari la possibilità di raggiungerci ancora dal dischetto. Il nostro portiere <a href="https://it.wikipedia.org/wiki/Enrico_Nieri" target="_blank" rel="noopener">Enrico Nieri</a>, che era in porta solo perché <a href="https://it.wikipedia.org/wiki/Marco_Onorati" target="_blank" rel="noopener">Marco Onorati</a> era squalificato, fece il miracolo indovinando l'angolo scelto da Coppola e così facemmo festa.

Da quel momento perdemmo pochissimo, anche se vincemmo altrettanto raramente. Per chi doveva tirarsi fuori dai guai quel ruolino di marcia andava più che bene e nelle 17 partite che ci separarono dalla sconfitta nella gara di ritorno con il Cagliari collezionammo undici pari, quattro vittorie e una sconfitta (a Caserta).

Finimmo decimi e fui confermato anche nella stagione successiva.</br>
Ressi 17 partite, prima di venire sostituito da <a href="https://it.wikipedia.org/wiki/Angelo_Sormani" target="_blank" rel="noopener">Angelo Benedicto Sormani</a>, a causa del perdurare della "pareggite", che mal si sposava con le ambizioni di promozione, anche se fondate su basi fragili.</br>
Lasciai la squadra lontana dalla zona pericolante con un bilancio di sole cinque sconfitte in 39 partite.

Un finale amaro che nulla tolse al mio orgoglio e alla mia autostima.


<h2>Bibliografia e sitografia</h2>
<ul>
 	<li>Piero Armenio, "<a href="https://www.quellidel46.it/tag/melo-russo/" target="_blank" rel="noopener">Catania-Cagliari 1988: storia di un calcio di rigore (anzi due)"</a>, Quelli del 46, consultato il 6 novembre 2021.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/)" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>
<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

