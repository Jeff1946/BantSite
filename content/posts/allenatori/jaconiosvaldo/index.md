---
date: 2023-01-14
linktitle: Osvaldo Jaconi
title: Osvaldo Jaconi
thumbnail: "/posts/allenatori/jaconiosvaldo/jaconiosvaldo.png"
categories: [ "Rossazzurri Indimenticabili", "Gli allenatori"]
tags: ["Serie C1", "caso Catania", "Club Calcio Catania"]
sidebar: right
---
Arrivai a Catania all’inizio della stagione 1987/88, voluto da <a href="/posts/presidenti/23massiminoangelo/" target="_blank">Angelo Massimino</a> che mi aveva notato per <a href="https://it.wikipedia.org/wiki/Rimini_Calcio_1986-1987" target="_blank" rel="noopener">un brillante campionato a Rimini</a>.</br>
Il Catania era appena retrocesso in C1 e programmava un ritorno fra i cadetti in un biennio. Poco dopo l’inizio di stagione, il Cavaliere cedette il passo ad <a href="/posts/presidenti/24attaguileangelo/" target="_blank" rel="noopener">Angelo Attaguile</a> e alla sua cordata, che si sarebbe disintegrata poco dopo.
Il nuovo <em>patron</em> moriva dalla voglia di dare un segnale di discontinuità con il passato, così io fui messo alla porta quasi subito.</br>
<!--more-->
Sebbene quella squadra giovane e ancora da amalgamare non volasse, dopo di me le cose non migliorarono, anzi. Ci volle uno <a href="https://www.calciocatania.com/articoli/articoli.php?Catania-Nocerina-2-0-l-ultima-vittoria-etnea-a-Cosenza-e-datata-1987-88-5617" target="_blank" rel="noopener">spareggio con la Nocerina</a> per salvare la categoria.</br>
La mia storia alle falde dell’Etna non finì lì, ma rimase un’incompiuta.</br>
Nel 1993 avrei infatti dovuto guidare la riscossa, nuovamente scelto da <a href="/posts/presidenti/26massiminoangelo/" target="_blank" rel="noopener">Angelo Massimo</a> che aveva ripreso in mano la società martoriata dalla parentesi Attaguile.</br>
Poi però scoppiò il primo <a href="https://tuttoilcataniaminutoperminuto.it/category/1993_casocatania/" target="_blank" rel="noopener">“caso-Catania” </a>con l’iniziale radiazione del Club e il successivo reintegro disposto dal tribunale. Il Catania riottenne l'affiliazione, ma la C1 non fu restituita e si dovette ripartire dall’Eccellenza, allora sesto gradino della gerarchia dei campionati italiani.</br>
Guidai la squadra solo nella famosa <a href="https://tuttoilcataniaminutoperminuto.it/2007/08/10/il-catania-vuole-esistere/#more-293" target="_blank" rel="noopener">partita fantasma col Giarre</a>, che però seguì le indicazioni della Federazione e non quelle del tribunale andando a giocare ad Avellino. Così facemmo solo un’esibizione con la Libertas Palestro davanti a oltre diecimila persone che urlarono la propria rabbia per quella situazione grottesca.

Poco dopo me ne andai e cominciò la mia favola nel di <a href="https://it.wikipedia.org/wiki/Associazione_Calcistica_Dilettantistica_Castel_di_Sangro_Cep_1953" target="_blank" rel="noopener">Castelsangro</a> del futuro presidente federale <a href="https://it.wikipedia.org/wiki/Gabriele_Gravina" target="_blank" rel="noopener">Gabriele Gravina</a>.
Una favola zeppa di personaggi che a Catania erano passati o sarebbero andati di lì a qualche anno.</br>
Fra il 1993 e il 1995 conquistammo la doppia promozione dalla Serie C2 alla Serie B e la salvezza fra i cadetti nella stagione successiva.</br>
Entrambe le promozioni si materializzarono con sudate vittorie ai <em>play-off</em>, la prima contro il <a href="https://it.wikipedia.org/wiki/Alma_Juventus_Fano_1906" target="_blank" rel="noopener">Fano</a>, la seconda ai danni dell’<a href="https://it.wikipedia.org/wiki/Ascoli_Calcio_1898_FC" target="_blank" rel="noopener">Ascoli</a>, sempre dal dischetto.

Fu proprio nei <em>play-off</em> per la B che diventai celebre per le mie “Jaconate”.
Nella semifinale con il <a href="https://it.wikipedia.org/wiki/Gualdo_Casacastalda" target="_blank" rel="noopener">Gualdo</a> tirai fuori dalla mischia tempo quasi scaduto <a href="https://it.wikipedia.org/wiki/Claudio_Bonomi" target="_blank" rel="noopener">Claudio Bonomi</a> (che col Catania guadagnerà la B nel 2002), <em>leader</em> della squadra, per fare entrare il difensore D’Angelo (rossazzurro nel Catania di Simonelli, edizione 1999/00) che segnò il gol qualificazione poco dopo.</br>
In finale, poco prima della fine dei supplementari, cambiai il portiere titolare Roberto De Jullis per <a href="https://en.wikipedia.org/wiki/Pietro_Spinosa" target="_blank" rel="noopener">Pietro Spinosa</a>, mai sceso in campo in campionato, che parò il tiro decisivo.
La Serie B per un paese di meno di seimila abitanti fu un evento apparentemente sproporzionato ma sapevo che potevamo reggere l’urto e così fu. In quella squadra c’era anche un certo <a href="https://it.wikipedia.org/wiki/Gionatha_Spinesi" target="_blank" rel="noopener">Gionatha Spinesi</a>, 19 anni, autore di due reti decisive per le nostre vittorie su Palermo e Reggina. Purtroppo l’esaltante stagione della salvezza fu funestata da un incidente stradale che portò via due miei giocatori: <a href="https://www.teleaesse.it/comuni/castel-di-sangro/danilo-di-vincenzo-e-filippo-biondi-25-anni-fa-il-tragico-incidente/" target="_blank" rel="noopener">Filippo Biondi e Danilo Di Vincenzo</a>. Un dolore solo in parte compensato dai successi sul campo. Nel 1997/98 fui esonerato e alla fine la squadra retrocesse.

Nel 2002/03 tornai al Catania appena riportato in B dai <a href="/posts/presidenti/28gaucciriccardo/" target="_blank" rel="noopener">Gaucci</a>, e ritrovai <a href="https://it.wikipedia.org/wiki/Pietro_Fusco" target="_blank" rel="noopener">Pietro Fusco</a>, che proprio io avevo trasformato da attaccante in “stopper”, come si diceva una volta. Ma capii subito che non avrei potuto lavorare come volevo e mi dimisi alla vigilia dell’inizio del campionato. Mai come in quella stagione la panchina rossazzurra fu un porto di mare e la salvezza arrivò a colpi di carta bollata a seguito del <a href="https://tuttoilcataniaminutoperminuto.it/category/il-caso-martinelli/" target="_blank" rel="noopener">secondo “caso-Catania”</a>, quello che provocò l’allargamento della Serie B a 24 squadre.

Insomma la mia storia in rossazzurro racconta più di occasioni mancate che di vicende di campo, tuttavia ha contribuito in modo significativo alla mia formazione.


<h2>Bibliografia e sitografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="http://tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Emanuele Gullo, <a href="https://ilnobilecalcio.it/2023/01/03/home-24/" target="_blank" rel="noopener">La bella favola del piccolo Castel di Sangro in Serie B</a>, Il Nobile Calcio, 3 gennaio 2023.</li>
 	<li>Matteo Mancini, <a href="https://www.rivistacontrasti.it/la-favola-del-castel-di-sangro-osvaldo-jaconi-serie-c-serie-d-serie-b-calcio-provinciale/" target="_blank" rel="noopener">La favola del Castel di Sangro</a>, Rivista Contrasti, 19 gennaio 2021. Consultato il 7 gennaio 2023.</li>
</ul>
</br>
<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

