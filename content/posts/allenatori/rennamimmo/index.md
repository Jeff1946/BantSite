---
date: 2023-02-11
linktitle: Mimmo Renna
title: Mimmo Renna
thumbnail: "/posts/allenatori/rennamimmo/rennamimmo.png"
categories: [ "Rossazzurri Indimenticabili", "Gli allenatori"]
tags: ["Serie B", "Club Calcio Catania"]
sidebar: right
---
Ho vissuto solo una stagione alle falde dell'Etna, quella datata <a href="https://it.wikipedia.org/wiki/Calcio_Catania_1984-1985" target="_blank" rel="noopener">1984/85</a>.
Una perfetta sintesi delle contraddizioni della gestione Massimino.
Dopo l'esaltante promozione del <a href="https://it.wikipedia.org/wiki/Calcio_Catania_1982-1983" target="_blank" rel="noopener">1982/83</a> e la deprimente retrocessione del <a href="https://www.youtube.com/watch?v=9ZCCFdQ5HJg&amp;t=1s" target="_blank" rel="noopener">1983/84</a>, il mio Catania condensò opposte emozioni in un unico campionato.</br>
Vista ripiombare la sua squadra in cadetteria, <a href="/posts/presidenti/26massiminoangelo/" target="_blank" rel="noopener">Angelo Massimino</a> sembrava voler fare le cose per bene.
<!--more-->

Con l'ingaggio come direttore sportivo di <a href="https://it.wikipedia.org/wiki/Giacomo_Bulgarelli" target="_blank" rel="noopener">Giacomo Bulgarelli</a>, mio compagno nel <a href="https://it.wikipedia.org/wiki/Bologna_Football_Club_1963-1964" target="_blank" rel="noopener">Bologna campione d'Italia 1963/64</a>, aveva ottenuto il duplice risultato di sedare gli animi dei tifosi, esacerbati dalle figuracce rimediate in A, e organizzare un organico ben assortito.
Confermati i brasiliani <a href="https://it.wikipedia.org/wiki/Luvanor_Donizete_Borges" target="_blank" rel="noopener">Luvanor</a> e <a href="https://it.wikipedia.org/wiki/Pedrinho" target="_blank" rel="noopener">Pedrinho</a>, nonché <a href="https://it.wikipedia.org/wiki/Maurizio_Giovannelli" target="_blank" rel="noopener">Maurizio Giovannelli</a> ed <a href="https://it.wikipedia.org/wiki/Ennio_Mastalli" target="_blank" rel="noopener">Ennio Mastalli,</a>  scovati <a href="https://it.wikipedia.org/wiki/Dario_Marigo" target="_blank" rel="noopener">Dario Marigo</a>,  <a href="https://it.wikipedia.org/wiki/Adriano_Polenta" target="_blank" rel="noopener">Adriano Polenta</a> e <a href="https://it.wikipedia.org/wiki/Carlo_Borghi" target="_blank" rel="noopener">Carletto Borghi</a> a consolidare la spina dorsale della squadra, la società mi mise nelle condizioni di far dimenticare i miei recenti trascorsi al Palermo.</br>
Al termine di un girone di andata esaltante, eravamo al terzo posto, in piena corsa per l'immediato ritorno in Serie A che sarebbe stato il più repentino della storia rossazzurra.

Purtroppo nel girone di ritorno scrivemmo un altro finale.</br>
Salutato Giacomo Bulgarelli, la cui ombra era malsopportata dal Presidentissimo, perdemmo un importante punto di riferimento e anche in campo le nostre certezze svanirono.
Vincere diventò improvvisamente difficile.</br>
Ci riuscimmo solo una volta, in un rocambolesco incontro con il Padova. Il Cibali era un pantano per il maltempo, ma una volta passati in vantaggio smettemmo di chiedere la sospensione della gara e fu proprio il campo a salvarci, frenando sulla linea un tiro dei biancoscudati destinato in fondo al sacco.

L'affanno crebbe con il passare delle giornate e i tanti pareggi ci costrinsero a giocarci la salvezza in un drammatico spareggio sul campo del Cagliari, che battendoci si sarebbe salvato al posto nostro.</br>
Tenemmo lo 0-0 e scongiurammo la seconda retrocessione consecutiva.</br>
I sardi si salvarono poi ugualmente a seguito della condanna del Padova per <a href="https://it.wikipedia.org/wiki/Caso_Padova_(1985)" target="_blank" rel="noopener">illecito sportivo</a>.

Non c'erano i presupposti perché restassi, andai perciò a ricostruire su altre macerie, quelle del <a href="https://it.wikipedia.org/wiki/Taranto_Football_Club_1985-1986" target="_blank" rel="noopener">Taranto</a>, che riportai immediatamente in Serie B.</br>
Poi tanto girovagare sulle panchine di mezza Italia, fra le quali quella del Giarre, che salvai in C1 nel <a href="https://it.wikipedia.org/wiki/Serie_C1_1990-1991#Girone_B" target="_blank" rel="noopener">1990/91</a>.

Ovunque lasciai un buon ricordo, sia perché le mie squadre esprimevano un calcio arioso, moderno e piacevole, sia perché i miei modi garbati mi facevano apprezzare anche fuori dal campo.

<a href="https://www.ilrestodelcarlino.it/ascoli/cronaca/ascoli-morto-renna-1.4419897" target="_blank" rel="noopener">Me ne andai improvvisamente</a> nella mia Lecce giorno 1 febbraio 2019, un mese prima di compiere 82 anni.</br>
<h2>Bibliografia e sitografia</h2>
<ul>
 	<li>BAnt, <a href="https://www.amazon.it/dp/B0BJYGHXZH" target="_blank" rel="noopener">Rossazzurri Indimenticabili: i Presidenti del Catania</a>, Amazon KDP, 2022.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
 	<li>Alessandro Russo, "<a href="https://www.calciocatania.com/articoli/articoli.php?Ricordando-Mimmo-Renna-7377" target="_blank" rel="noopener">Ricordando Mimmo Renna,</a> CalcioCatania.com, 1 febbraio 2019, consultato il 7 febbraio 2023.</li>
 	
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

