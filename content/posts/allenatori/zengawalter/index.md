---
date: 2023-02-18
linktitle: Walter Zenga
title: Walter Zenga
thumbnail: "/posts/allenatori/zengawalter/zengawalter.png"
categories: [ "Rossazzurri Indimenticabili", "Gli allenatori"]
tags: ["Serie A", "derby", "Club Calcio Catania"]
sidebar: right
---
Sono stato una delle scommesse più scommesse della coppia <a href="/posts/presidenti/29pulvirentiantonino/" target="_blank" rel="noopener">Pulvirenti-Lo Monaco</a>.</br>
Arrivai a Catania nel <a href="https://it.wikipedia.org/wiki/Calcio_Catania_2007-2008" target="_blank" rel="noopener">2008</a> quando la squadra era andata in confusione con <a href="/posts/allenatori/baldinisilvio/" target="_blank" rel="noopener">Mister Baldini</a> dopo un buon inizio, e rischiava grosso nel finale di stagione.</br>
Fui catapultato in panchina direttamente dagli studi della Domenica Sportiva, cui partecipavo come “opinionista”.

<!--more-->
Era la mia occasione, finalmente.</br>
In Italia non ne avevo avute, tolta una breve esperienza al Brera in D.
Avevo fatto la mia gavetta all’estero, fra la Romania, Serbia-Montenegro, Turchia ed Emirati Arabi.</br>
Mi tuffai a capofitto e portai a termine la missione salvezza, sebbene all’ultima giornata con un pareggio soffertissimo nella celebre gara con la Roma, raggiunta sul finire, quando i sogni tricolore degli ospiti erano svaniti per la concomitante vittoria dell’Inter a Parma.

L’<a href="https://it.wikipedia.org/wiki/Calcio_Catania_2008-2009" target="_blank" rel="noopener">anno seguente</a> rimasi e, sebbene senza mai riuscire a dare un gioco entusiasmante alla squadra, riuscii a costruire passo passo una salvezza davvero tranquilla, tanto da permetterci un disastroso finale che non compromise nulla.</br>
Mi ero portato dietro uno stratega dei calci piazzati, <a href="https://www.goal.com/it/notizie/chi-e-gianni-vio-staff-italia-mancini/w0e2twfvabvc1196ztye9yxyh" target="_blank" rel="noopener">Gianni Vio</a> e, ironia della sorte, quella stagione capitò raramente di segnare su punizione, forse solo nella splendida <a href="https://www.youtube.com/watch?v=oDmRPdktcP4" target="_blank" rel="noopener">vittoria sul Torino (3-2)</a>, in cui Mascara infilò il pallone all’angolino e l’unico schema consistette nel mettere lo spilungone Gianvito Plasmati in barriera con i calzoncini abbassati per ostruire il più possibile la visuale al portiere granata.

Ad ogni modo fu un anno magnifico, perché, a fronte di tanti successi di misura, e tante sconfitte esterne, dilagammo nelle gare che contavano: i derby con il Palermo. Il <a href="https://www.youtube.com/watch?v=TfhZtwUB_cI" target="_blank" rel="noopener">2-0</a> al “Massimino” era già stato memorabile, ma fu al ritorno che facemmo la storia.

Tutti ricordano <a href="https://www.youtube.com/watch?v=6Q7Z4kw1-8k" target="_blank" rel="noopener">l’incredibile gol di Beppe Mascara</a> che sorprese il portiere di casa <a href="https://it.wikipedia.org/wiki/Marco_Amelia" target="_blank" rel="noopener">Amelia</a> da metà campo, ma tutta la partita fu incredibile.</br>
Avvantaggiati dalla repentina espulsione di <a href="https://it.wikipedia.org/wiki/Mark_Bresciano" target="_blank" rel="noopener">Mark Bresciano</a>, futuro dirigente rossazzurro, segnammo con <a href="https://it.wikipedia.org/wiki/Pablo_Ledesma" target="_blank" rel="noopener">Ledesma</a>, su <em>assist</em> di <a href="https://www.youtube.com/watch?v=NxW5zqrUvw8" target="_blank" rel="noopener">Morimoto</a>, e con lo stesso giapponesino poco dopo.
Nella ripresa, intervallammo gli attacchi continui dei padroni di casa a caccia del gol della bandiera con un altro gol, stavolta di <a href="https://it.wikipedia.org/wiki/Michele_Paolucci" target="_blank" rel="noopener">Michele Paolucci</a>, ben imbeccato da <a href="https://it.wikipedia.org/wiki/Marco_Biagianti" target="_blank" rel="noopener">Marco Biagianti</a>, a coronare una giornata indimenticabile.

Ce la misi tutta per rovinare il buon ricordo che mi ero guadagnato, <a href="https://sport.sky.it/calciomercato/2009/06/05/Zenga_allenatore_Palermo" target="_blank" rel="noopener">andando proprio al Palermo a fine stagione</a>. Come ammisi senza ipocrisia qualche tempo dopo, i soldi dell’allora ricco <em>patron</em> rosanero <a href="https://it.wikipedia.org/wiki/Maurizio_Zamparini" target="_blank" rel="noopener">Maurizio Zamparini</a> mi indussero ad una scelta sbagliata.</br>
Non perché non le risorse finanziarie non si traducessero in miglior potenziale tecnico, ma perché in quel momento Catania era la piazza ideale per crescere, in quanto si lavorava in tranquillità, con le dovute tutele da parte della società, che non amava mettere troppi allenatori a libro paga e aveva tutto l’interesse a proteggerli dagli umori spesso ondivaghi della piazza.</br>
Tutto il contrario di quanto avveniva nel Capoluogo.

Ed in effetti finì male e dopo quella esperienza tornai a girovagare prima di nuovo negli emirati e poi in varie piazze italiane faticando a trovare la stessa congiunzione astrale che mi aveva permesso di fare bene a Catania.</br>
<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, "<a href="//tuttoilcatania.altervista.org/" target="_blank" rel="noopener">Tutto il Catania Minuto per Minuto</a>", Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <b>"Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

