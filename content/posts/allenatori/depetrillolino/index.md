---
date: 2023-10-07
linktitle: Lino De Petrillo
title: Lino De Petrillo
thumbnail: "/posts/allenatori/depetrillolino/depetrillolino.png"
categories: [ "Rossazzurri Indimenticabili", "Gli allenatori"]
tags: ["Serie B", "Serie C1", "Club Calcio Catania"]
sidebar: right
---
La mia storia al Catania durò poco più di una stagione, ma fu una storia intensa e ricca di soddisfazioni.</br>
<a href="posts/presidenti/23massiminoangelo/" target="_blank" rel="noopener">Angelo Massimino</a> mi arruolò nella stagione di Serie C1 1979/80.
Il campionato lo iniziò <a href="/posts/allenatori/rambonegennaro/" target="_blank" rel="noopener">Gennaro Rambone</a>, che con Massimino aveva un rapporto conflittuale.</br>
La squadra era fortissima. Vantava fra gli altri Sorrentino in porta, Bertini in difesa, Barlassina e Morra a centrocampo, Carletto Borghi e Marco Piga in avanti.
<!--more-->

I giocatori però avevano da ridire sul modo di stare in campo proposto da Rambone, così l’inizio di campionato fu deludente, non tanto per i risultati, quanto per come la squadra si esprimeva. Il mio predecessore diede platealmente le dimissioni dopo la vittoria sul Montevarchi e io presi il suo posto.

Tolto qualche momento di appannamento, stazionammo sempre in zona promozione, spesso guidando il gruppo anche con margine rassicurante.</br>
Tagliammo il traguardo tanto atteso in quel di Reggio Calabria, campo porta fortuna da oltre un decennio. Espugnandolo con un rigore di Piga ci assicurammo la promozione con due giornate di anticipo.

La stagione successiva Massimino puntò sulla continuità, trattenendo gli artefici della promozione, eccetto Borghi che volò in A con il Catanzaro.</br>
Anche io fui confermato, ma non potevo andare in panchina per una spropositata squalifica di sei mesi inflittami per un presunto doppio tesseramento relativo alla stagione precedente. In realtà io avevo solo curato la preparazione del Messina, senza firmare alcun contratto, ma la giustizia sportiva usò il pugno duro fermandomi fino al 31 dicembre 1980.</br>
Dopo il faticoso pari a reti bianche rimediato a Rimini all’esordio, Massimino volle coprirsi le spalle ingaggiando Guido Mazzetti come Direttore Tecnico, cosa che non mi piacque affatto perché non era un incarico pro forma come sarebbe stato auspicabile.</br>
Restai, ma fu un errore perché non si può lavorare senza ruoli ben definiti. Dopo l’altro zero a zero interno contro il Foggia e la batosta dell’Olimpico con la Lazio (0-4) fui esonerato e Mazzetti poté condurre la nave in porto senza troppi patemi.

Non tornai più in rossazzurro, ma bazzicai in Sicilia ancora per un po’. Guidai l’Atletico Catania, quando quest’ultimo vestiva ancora il verde-fucsia e non pretendeva di rappresentare un’alternativa al Catania. Poi vinsi la Serie D con l’Enna e allenai anche Trapani e Sciacca, fino a chiudere la mia carriera al Rende nel 1998.</br>
Oggi sono orgoglioso della mia onesta carriera e anche di mio figlio <a href="https://www.pisatoday.it/sport/calcio/alessio-di-petrillo-assistente-nazionale-polonia-mondiali-qatar.html" target="_blank" rel="noopener">Alessio</a>, che ha seguito le mie orme arrivando a disputare i mondiali del Qatar 2022 come vice allenatore della Polonia.</br>

<h2>Bibliografia</h2>
<ul>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino, <a href="http://tuttoilcatania.altervista.org/" target="_blank">"Tutto il Catania Minuto per Minuto"</a>, Geo edizioni, 2011.</li>
 	<li>Antonio Buemi, Carlo Fontanelli, Roberto Quartarone, Alessandro Russo, Filippo Solarino,<b> "Il rosso, l'azzurro - Catania, novant'anni di una maglia"</b>, Geo edizioni, 2020.</li>
</ul>
</br>

<em>La versione cartacea di "<strong>Rossazzurri Indimenticabili: gli allenatori del Catania</strong>" è disponibile su <a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener">Amazon</a>.</br>
La storia del Calcio Catania raccontata da trentasei allenatori fra i tanti che si sono avvicendati sulla panchina rossazzurra tra 1929 e il 2023.</em><br><br>

<a href="https://www.amazon.it/Rossazzurri-Indimenticabili-gli-allenatori-Catania/dp/B0CMP4FSWZ" target="_blank" rel="noopener"><img src="/images/banners/ri-horizontal-all.png" alt="Rosazzurri Indimenticabili, banner orizzontale" width="640" height="269" /></a>

