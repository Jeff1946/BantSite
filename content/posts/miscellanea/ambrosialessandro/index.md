---
date: 2022-06-19
linktitle: Alessandro "Re Leone" Ambrosi
title: Alessandro "Re Leone" Ambrosi
categories: [ "Miscellanea", "Rossazzurri Indimenticabili", "I calciatori"]
tags: ["Serie C1", "Club Calcio Catania", "playoff"]
sidebar: right
---

<img class="aligncenter size-full wp-image-2229" src="/posts/miscellanea/ambrosialessandro/ambrosialessandro.png" alt="Alessandro Ambrosi visto da BAnt (2022)" />
Lasciare il segno in soli sei mesi, senza vincere nulla, sbagliando un rigore decisivo contro il Palermo e perdendo la finale promozione contro il Messina.</br>
Questo è stato il mio destino a Catania.</br>
Eravamo in C e inseguivamo le altre due siciliane che correvano verso la promozione. Il presidente <a href="/posts/presidenti/28gaucciriccardo/" target="_blank" rel="noopener">Riccardo Gaucci e suo padre Luciano</a> contavano molto sulla promozione.
<!--more-->


Avevano commesso tantissimi errori, ma contavano di rimediare con la forza bruta durante il mercato di riparazione.</br>
Così arrivai io, in prestito dal Crotone, a prendermi il peso dell'attacco. Non ero solo. C'era una folta schiera di rinforzi di sicuro affidamento, da Pane a Bonomi, fino a Criniti.
Non faticai ad ambientarmi.</br>
Già in Coppa Italia di C, contro il Brescello, realizzai il mio primo gol, anche se poi uscimmo ai rigori.</br>
Poi toccò al Castel di Sangro in campionato e di lì fun un crescendo. Nelle prime cinque presenze feci sei gol.

Mi andava tutto bene, bastava poco ad innescarmi, a l'Aquila segnai persino con la schiena deviando senza volere una punizione di un compagno.</br>
La squadra girava a mille, sognavamo la promozione diretta e mister Guerini dalla panchina sembrava aver trovato la quadra.</br>
Il picco fu la doppietta al "Celeste" contro il Messina, che si dovette arrendere in un memorabile posticipo.

Poi, qualche intoppo.</br>
Col Palermo guadagnai un rigore dopo nemmeno un minuto di gioco. Avevo un modo particolare di tirarli, franavo al rincorsa e spiazzavo il portiere provocando anche qualche crisi di nervi e qualche mugugno degli arbitri (contro la Torres dovetti ripetere il tiro).</br>
Quella volta però Aprile non si mosse fino all'ultimo e raccolse facilmente la mia conclusione. Non so da quanto tempo non sbagliavo un <em>penalty</em>.</br>
Poco dopo andammo anche sotto, ma non perdemmo e fu la buona notizia di giornata, visto che certe partite che nascono male di solito finiscono peggio.</br>
Mi ripresi subito a Giulianova, realizzando ancora dagli undici metri e continuai a segnare con regolarità.</br>
Quel girone di ritorno fu memorabile.</br>
Servì ad arrivare terzi, posizione utile a giocare i <em>playoff</em>.
Timbrai il cartellino sia in semifinale, contro l'Avellino di Mascara, che in finale, stavolta dal dischetto, contro il Messina.</br>
I giallorossi però stavolta ci bloccarono in casa e al ritorno furono più bravi di noi a gestire la partita, finendo per interrompere la loro tradizione negativa contro il Catania nella partita più importante.

Nonostante la proprietà volesse davvero trattenermi, non ci fu modo di riportarmi in rossazzurro, e la mia eredità fu raccolta da Eddy Baggio, tassello utilissimo nella stagione 2001/02, a finire quello che avevamo cominciato.</br>
Nel mio piccolo, pur non vincendo niente e non restando a lungo, ho comunque instaurato un legame fortissimo con Catania e il Catania.</br>

