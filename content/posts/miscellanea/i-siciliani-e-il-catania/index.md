---
date: 2021-08-10
linktitle: I Siciliani e il Catania
title: I Siciliani e il Catania
categories: [ "Miscellanea"]
tags: ["Club Calcio Catania", "I Siciliani"]
sidebar: right
---

<img class="aligncenter size-full wp-image-2229" src="/posts/miscellanea/i-siciliani-e-il-catania/i-siciliani-bant.png" alt="Catania operaio, immagine di Francesco Giordano rivisitata da BAnt (2021)" />

Nei primi anni '80 esistevano a Catania, e Dio solo sa quanto mancano oggi alla città, Giuseppe Fava e il suo giornale, "I Siciliani".</br>
Il primo è un intellettuale e giornalista reso immortale dalla tragica fine che gli ha fatto fare la mafia.</br>
Il secondo era un libro che usciva mensilmente e che vendeva centinaia di migliaia di copie in tutta Italia.</br>
Fava era un appassionato di calcio e non mancò di commentare a modo suo la fantastica promozione in A del Catania edizione 1983.
<!--more-->


Mi è capitato tra le mani uno dei due numeri de "I Siciliani" che contenevano articoli riguardanti l'evento e in quello uscito nel luglio 1983 e ho ritrovato un disegno che mi è sempre piaciuto. L'autore è <strong>Francesco Giordano</strong>, il disegno è questo:

<img class="alignnone size-full wp-image-564" src="/posts/miscellanea/i-siciliani-e-il-catania/i-siciliani-giordano.png" alt="Vignetta di Francesco Giordano pubblicata su I Siciliani nel 1984" width="980" height="810" /></br>

La didascalia recita:
</br><em>"Un disegno del nostro Francesco Giordano che, con tratto volutamente candido, raffigura quello che è stato quest'anno il Catania: una squadra in mezzo alla quale hanno giocato ogni anno anche i tifosi, soprattutto i più poveri che erano anche i più appassionati. Decine di migliaia, ai quali in definitiva, più che ad ogni altro, appartiene questa grande conquista."</em></br>

Mi è sempre piaciuto il concetto di squadra operaia, e nella stagione che sta per cominciare dovremo sperare di vedere al "Massimino" giocatori in grado di interpretare questo concetto.
Per farla breve, ho voluto colorare questa immagine, che per me è un capolavoro.</br>
Non ho idea di come rintracciare l'autore, quindi per non sbagliare ho semplicemente ricalcato l'immagine, firma compresa, e ho aggiunto il colore.

Per chi volesse approfondire lascio qualche link interessante su Giuseppe Fava e il suo giornale, insieme ad una delle sue più famose citazioni, che credo chiunque voglia fare il giornalista dovrebbe fare propria.</br>

<em>"Io ho un concetto etico del giornalismo. Ritengo infatti che in una società democratica e libera quale dovrebbe essere quella italiana, il giornalismo rappresenti la forza essenziale della società. Un giornalismo fatto di verità impedisce molte corruzioni, frena la violenza la criminalità, accelera le opere pubbliche indispensabili. Pretende il funzionamento dei servizi sociali. Tiene continuamente allerta le forze dell’ordine, sollecita la costante attenzione della giustizia, impone ai politici il buon governo."</em></br>
<br>
<h2>Sitografia</h2>
<ul>
 	<li>La <a href="https://www.youtube.com/playlist?list=PL_nuCheXfA2hc-RlQm-F5VVXbYo3bS2CV" target="_blank" rel="noopener"><em>playlist</em></a> che il <strong>Prof. Guglielmo Lacognata</strong> ha dedicato a Giuseppe Fava
<li>La <a href="http://www.fondazionefava.it/sito/i-siciliani/" target="_blank" rel="noopener">pagina del sito della <strong>Fondazione Fava</strong></a> che conserva "I Siciliani" in versione digitale.</li>
</ul>