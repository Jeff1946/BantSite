---
date: 2022-10-05
linktitle: Come ho fatto l'editing di Rossazzurri Indimenticabili
title: Come ho fatto l'editing di Rossazzurri Indimenticabili
thumbnail: "/posts/tutorial/02editing/editing.jpg"
categories: [ "Tutorial" ]
tags: ["KDP", "self-publishing", "Amazon"]
sidebar: right
---


Ho praticamente terminato l'<em>editing</em> del mio libro <a href="hhttps://www.amazon.it/dp/B0BJYGHXZH/" target="_blank" rel="noopener">"Rossazzurri Indimenticabili: i Presidenti del Catania"</a>, in questo post ti spiego come ho fatto e perché questo passo, spesso trascurato, è fondamentale.</br>
La fase di <em>editing</em> non è, come molti credono, semplicemente una caccia al refuso. Essa ha l'obiettivo di scovare ogni tipo di errore che si nasconde nel testo.</br>
Non solo errori di battitura, dunque.

<!--more-->

Anche incongruenze grammaticali (concordanze di genere, per esempio), tipografiche (virgolette di tipo diverso, corsivi usati a intermittenza,...) e anche incongruenze più sottili, come un personaggio che si comporta in modo incoerente rispetto al proprio carattere o che parla di qualcosa che non può sapere.</br>
E poi c'è lo stile: ripetizioni che rallentano il ritmo, strutture ricorrenti che annoiano, dettagli inutili che offendono l'intelligenza del lettore o gli tolgono la voglia di girare pagina per sapere di più, avverbi che indeboliscono invece che rafforzare, aggettivi abusati, <em>cliché</em> esasperanti.</br>
Vista la complessità dell'operazione, uno scrittore deve necessariamente resistere alla tentazione di commettere alcuni errori di cui si pentirebbe.</br>
Primo: pensare di poter editare un proprio testo.</br>
Secondo: illudersi di poter identificare tutti i problemi del testo in un'unica lettura.
Terzo: demandare ogni correzione all'incaricato dell'<em>editing</em>.

Il primo e il terzo punto sono correlati. L'autore del testo deve per forza di cose rileggere continuamente insinuando un "effetto memoria" che gli rende invisibili gli errori più subdoli. D'altra parte non può esimersi dal realizzare la migliore versione possibile del proprio testo e dunque non può pensare di scrivere di getto e non revisionarlo.</br>
Per mitigare questo problema non bisogna avere fretta e mettere da parte il testo per qualche giorno, meglio se per settimane, prima di rileggerlo.</br>
Poi bisogna trovare un professionista dell'editing che faccia il lavoro vero. O almeno un amico o un gruppo di amici "esperti" che rileggano il testo con l'obiettivo di revisionarlo.

Nel mio caso, complice la situazione del Catania che aveva gettato nella depressione il pubblico <em>target</em> del mio libro, ho messo da parte il testo completo e per me perfetto (tanto che lo avevo già impaginato) per quasi sei mesi.</br>
Quando l'ho ripreso ho subito notato che quel testo era tutt'altro che pronto. Quando l'ho girato ad una ristretta cerchia di amici fidati e competenti, loro mi hanno segnalato errori grossolani che mai avrei notato.</br>
Alla fine il testo che ho ottenuto è sicuramente migliore di quello che avevo erroneamente considerato perfetto.</br>
<a href="https://luisacarrada.it/" target="_blank" rel="noopener">Luisa Carrada</a> spiega molto bene <a href="http://www.mestierediscrivere.com/articolo/revisione.html" target="_blank" rel="noopener">come fare una revisione</a> nel suo blog "Il Mestiere di Scrivere", in cui ha anche segnalato l'altrettanto utile <a href="https://writingcooperative.com/5-tips-on-writing-from-the-economist-style-guide-28a7ff736ade" target="_blank" rel="noopener">guida di stile dell'Economist</a>.</br>
Non dico che l'<em>editing</em> di un testo prenda lo stesso tempo della sua stesura, ma certamente non bisogna sottovalutare questo delicato processo.</br>
Io ho trovato molto utile leggere il testo a voce alta, di leggerlo al contrario parola per parola e concentrarmi ad ogni lettura su un tipo di correzione diverso.</br>
Altra cosa da ricordare è che ogni correzione potenzialmente introduce nuovi errori, quindi non si può prescindere da un'ulteriore lettura una volta completato un livello di revisione.

